---
title: "Lichtbronnen"
date: 2019-01-28T18:38:03+01:00
weight: 3
draft: false
tags: []
categories: []
level: ""
course: ""
topic: ""
images:
    [
        "/lessen/fysica/lichtstralen/lichtbronnen/img/donkere_lichamen.png",
        "/lessen/fysica/lichtstralen/lichtbronnen/img/puntvormig.png",
        "/lessen/fysica/lichtstralen/lichtbronnen/img/diffuus.png",
        "/lessen/fysica/lichtstralen/lichtbronnen/img/soft_vs_hard_light.png",
        "/lessen/fysica/lichtstralen/lichtbronnen/img/softbox.jpg",
    ]
---

Wanneer een voorwerp van zichzelf **licht produceert**, noemen we dat voorwerp
een **lichtbron**. Voorbeelden hiervan zijn de zon, de sterren, gloeilampen,
tl-lampen, ledlampjes etc. Wanneer een object **géén licht produceert**, noemen
we dat een **donker lichaam**.

## Donkere lichamen

Alles wat van zichzelf geen licht kan geven, noemen we een _donker lichaam_.
Die voorwerpen kunnen we enkel zien wanneer een lichtbron er licht op schijnt.
De meeste voorwerpen zijn donkere lichamen, bijvoorbeeld een bloem, een
LEGO-mannetje of een sinaasappel. Wat zeker géén donkere lichamen zijn: een
brandende gloeilamp en de zon.

![](img/donkere_lichamen.png)

## Puntvormige en diffuse lichtbronnen

Qua lichtbronnen kunnen we onderscheid maken tussen een _puntvormige_ en een
_diffuse_ lichtbron. Een puntvormige lichtbron is een **kleine lichtbron** en
zendt **lichtstralen uit die elkaar snijden in hetzelfde punt**, namelijk de
puntvormige lichtbron zelf.

![](img/puntvormig.png)

Een **diffuse lichtbron zendt lichtstralen in willekeurige richtingen** uit en
heeft typisch een vrij **grote vorm**. Het is
eigenlijk een verzameling van heel veel puntvormige lichtbronnen.

![](img/diffuus.png)

<Expand>

De flitsende fotograaf

Fotografen moeten voortdurend nadenken over de lichtbron die ze gebruiken. Een
puntvormige lichtbron <Mute>(zoals de flitser op een fototoestel)</Mute> zorgt
namelijk voor schaduwen met heel scherpe randen, wat geen mooie foto oplevert.

![Harde vs zachte schaduwen](img/soft_vs_hard_light.png "Harde schaduwen (links) en zachte schaduwen (rechts).")

Meestal willen fotografen de lichtbron dan ook **zo groot mogelijk krijgen**.
In een fotostudio doen ze dat door hun flits door een **doorschijnende
paraplu** te laten gaan. Een andere mogelijkheid is om een _diffuser_ op de
flits te klikken of met behulp van een **softbox**.

![softbox](img/softbox.jpg "Een softbox.")

</Expand>
