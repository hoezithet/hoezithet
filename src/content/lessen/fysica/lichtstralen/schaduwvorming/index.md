---
title: "Schaduwvorming"
date: 2019-01-28T18:38:31+01:00
weight: 4
draft: false
tags: []
categories: []
level: ""
course: ""
topic: ""
images:
    [
        "/lessen/fysica/lichtstralen/schaduwvorming/img/schaduw_intro.png",
        "/lessen/fysica/lichtstralen/schaduwvorming/img/puntbron_straal_schaduwen.png",
        "/lessen/fysica/lichtstralen/schaduwvorming/img/puntbron_straal_schaduwen_resultaat.png",
        "/lessen/fysica/lichtstralen/schaduwvorming/img/puntvormige_lichtbron.png",
        "/lessen/fysica/lichtstralen/schaduwvorming/img/diffuse_bron_straal_schaduwen.png",
        "/lessen/fysica/lichtstralen/schaduwvorming/img/diffuse_bron_straal_schaduwen_resultaat.png",
        "/lessen/fysica/lichtstralen/schaduwvorming/img/niet_puntvormige_lichtbron.png",
    ]
---

Om een flatterend portret te maken, kiezen fotografen meestal voor _diffuse
lichtbronnen_. Dat doen ze omdat deze lichtbronnen de schaduwen _verzachten_.
In deze les bespreken we waarom een **puntlichtbron zorgt voor een harde
schaduw** en een **diffuse lichtbron zorgt voor een zachte schaduw**.

## Wat is een schaduw?

Wanneer een [ondoorschijnend](../absorberen_reflecteren_doorlaten#licht-doorlaten)
voorwerp wordt belicht, zijn er altijd plekken achter
het voorwerp waar **weinig of geen lichtstralen geraken**. Die gebieden lijken
donkerder en we noemen die gebieden de **schaduw** van het voorwerp.

{{< svg "img/schaduw_intro.svg" >}}

## Puntlichtbron: harde schaduw

Om te weten hoe de schaduw bij een
[puntlichtbron](../lichtbronnen#puntvormige-en-diffuse-lichtbronnen) eruit
ziet, kijken we op welke plekken wel en geen lichtstralen geraken. Op de
onderstaande figuur staat er links telkens een puntlichtbron met daarnaast een
ondoorschijnende zwarte bol en een scherm met drie gebieden: **A**, **B**, en
**C**.

{{< svg "img/puntbron_straal_schaduwen.svg" >}}

Je ziet dat er in **{{< class "gebied A" "green" >}}** evenveel lichtstralen
geraken als in **{{< class "gebied B" "green" >}}**. Gebieden **{{< class "A en B" "green" >}}** zijn dus even fel belicht. In
**{{< class "gebied C" "dark-red" >}}** geraken **geen lichtstralen** omdat de
ondoorschijnende bol in de weg staat.
**{{< class "Gebied C" "dark-red" >}}** wordt dus minder belicht dan gebieden
**{{< class "A en B" "green" >}}**. **{{< class "Gebied C" "dark-red" >}}** zal
daarom **donkerder** zijn dan gebieden
**{{< class "A en B" "green" >}}**. We zien in
**{{< class "gebied C" "dark-red" >}}** een **schaduw**:

{{< svg "img/puntbron_straal_schaduwen_resultaat.svg" >}}

Aan de rand van de schaduw is er een **abrupte overgang wel licht naar geen
licht**. Je ziet met andere woorden een **scherpe rand aan de schaduw**.
Fotografen noemen dit een _harde_ schaduw.

## De schaduw tekenen van een puntlichtbron

Om de schaduw te tekenen van een ondoorzichtige bol die verlicht wordt door een
puntlichtbron, moet je maar twee lijntjes tekenen. De **eerste lijn** verbindt
de puntbron met de **bovenkant van de bol** , de **tweede lijn** verbindt de
puntbron met de **onderkant van de bol**. Alle lichtstralen tussen die twee
lijnen botsen tegen de bol en kunnen het scherm erachter onmogelijk verlichten.
**Het gebied tussen de twee lijnen is dus schaduw**.

{{< svg "img/puntvormige_lichtbron.svg" >}}

## Diffuse lichtbron: zachte schaduw

Om te weten hoe de schaduw er bij een
[diffuse lichtbron](../lichtbronnen#puntvormige-en-diffuse-lichtbronnen)
uit ziet, kijken we op welke plekken er wel of geen lichtstralen geraken.
Omdat een diffuse lichtbron eigenlijk bestaat uit allemaal
kleine puntlichtbronnen, bekijken we de schaduw van enkele van die
puntlichtbronnen apart.
{{< mute "Om de illustratie eenvoudig te houden, beperken we ons tot een bolvormige diffuse lichtbron." >}}

{{< svg "img/diffuse_bron_straal_schaduwen.svg" >}}

We zien dat alle puntlichtbronnen in gebieden 1 en 5 geraken. **Gebieden 1 en 5
worden dus goed belicht**.
Slechts één puntbron geraakt tot gebied 2
en slechts één puntbron geraakt tot gebied 4.
Gebieden 2 en 4 worden dus minder belicht. Er valt daarom in **gebieden 2 en 4
een bijschaduw**. Er is geen enkele puntbron die tot in gebied 3 geraakt.
**Gebied 3** blijft dus onbelicht en bevat een donkere schaduw, **de kernschaduw**.

{{< svg "img/diffuse_bron_straal_schaduwen_resultaat.svg" >}}

De bijschaduw zorgt voor een **zachte overgang van licht naar schaduw**.
Fotografen verkiezen vaak deze **zachte schaduwen** omdat ze bij portretten
veel meer flatterend zijn.

## De schaduw tekenen van een diffuse lichtbron

Om de kernschaduw en de bijschaduw te tekenen van een ondoorzichtige bol
wanneer deze belicht wordt door een {{< mute "bolvormige" >}} diffuse
lichtbron, heb je vier lijntjes nodig. De eerste twee lijnen vertrekken vanuit
de **bovenkant van de lichtbron** {{< mute "(groen op de figuur)" >}}, de andere
twee vanuit de **onderkant van de lichtbron** {{< mute "(blauw op de figuur)" >}}.
Van de twee lijnen gaat er telkens één langs de bovenkant van de
ondoorschijnende bol en één langs de onderkant.

{{< svg "img/niet_puntvormige_lichtbron.svg" >}}

Achter de ondoorschijnende bol krijgen we nu drie schaduwgebieden. Het **middelste
gebied is de kernschaduw**. De twee gebieden eromheen vormen de **bijschaduw**.

{{< expand "Uitbreiding: grootte van de bijschaduw" >}}
Bij een diffuse lichtbron is er **altijd een bijschaduw**. Hoe groot die bijschaduw is hangt van drie dingen af:

1. Hoe groter de lichtbron is t.o.v. het voorwerp, des te groter de bijschaduw;
2. Hoe kleiner de afstand is tussen de lichtbron en het voorwerp, des te groter de bijschaduw;
3. Hoe groter afstand is tussen het belichte voorwerp en zijn schaduw, des te groter de bijschaduw.

Eenzelfde diffuse lichtbron kan dus in verschillende situaties andere groottes
van bijschaduwen opleveren.
{{< /expand >}}

{{< expand "Uitbreiding: hard zonlicht" >}}
De zon is een diffuse lichtbron en zou dus _zachte_ schaduwen moeten geven.
Toch vermijden fotografen direct zonlicht omdat het juist _harde_,
onflatterende schaduwen geeft in een gezicht. Die harde schaduwen komen er
omdat de bijschaduw verkleint wanneer de afstand tussen de schaduw en het
voorwerp verkleint. Wanneer de schaduw van een neus valt op de wang van het
gezicht, is er amper een bijschaduw omdat de afstand tussen de neus en de wang
heel klein is. De afstand tussen de maan en de aarde, daarentegen, is heel groot
waardoor er bij een zonsverduistering wel een grote bijschaduw is.
{{< /expand >}}
