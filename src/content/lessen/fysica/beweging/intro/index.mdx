---
title: "Wat is een beweging?"
date: 2020-09-19T14:36:58+01:00
weight: 1
draft: true
tags: ["beweging", "rust", "referentie", "snelheid", "dynamica", "kinematica"]
description: "Wanneer ben je in beweging en wanneer ben je in rust? Welk referentiepunt gebruiken we wanneer we spreken over beweging? Deze les bekijkt de aspecten beweging, rust en referentie op een visuele manier."
image: ./img/beweging_rust.png
---
We zijn allemaal in **beweging**. Niet alleen wanneer je fiets of loopt ben je in beweging, maar zelfs wanneer je lui op een stoel zit, beweeg je.

## Een voorwerp in rust en beweging

Wanneer een fietser niet van plaats of stand verandert **ten opzichte van** een verkeersbord, dan is de fietser **in rust** ten opzichte van het verkeersbord.

Als de fietser vervolgens vertrekt en verder weg van het verkeersbord fietst, dan is deze wel **in beweging ten opzichte van** het verkeersbord. Hij **verandert van plaats** ten opzichte van het verkeersbord.

![Een fietser in beweging verplaatst zich ten opzichte van het verkeersbord. Een fietser in rust doet dit niet.](img/beweging_rust.png)

## Een beweging is relatief

Als je wil weten of een voorwerp in beweging is of niet, heb je altijd een ander voorwerp nodig als **referentie**. Zo ben jij, terwijl je stil zit op een stoel, **in rust** ten opzichte van **de aarde**, maar **in beweging** ten opzichte van **de zon**. De aarde draait tenslotte nog steeds rond de zon. ☀️

Dat een beweging relatief is, kan je ook opmerken in het **dagelijkse leven**. Zo is het vaak onduidelijk of jouw trein of de trein naast jou zich in beweging zet. We spreken af om, tenzij anders vermeld, **de aarde als referentie(punt)** te nemen.

## Samengevat

<Attention title="Een beweging">

Een beweging is steeds **relatief**. Op aarde nemen we **het aardoppervlak** steeds als **referentiepunt**. 

Men zegt dat een voorwerp 1 **in beweging** is **ten opzichte van** voorwerp 2, wanneer voorwerp 1 **van plaats of stand verandert** ten opzichte van voorwerp 2. Een voorwerp **in rust** verandert niet van plaats of stand ten opzichte van een ander voorwerp.

</Attention>