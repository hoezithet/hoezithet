---
title: "Baan, afgelegde weg en verplaatsing"
date: 2020-09-19T14:36:58+01:00
weight: 2
draft: true
tags: ["baan", "afgelegde weg", "verplaatsing", "beweging", "dynamica", "kinematica"]
description: "Deze les gaat over drie begrippen: baan, afgelegde weg en verplaatsingen. Ze betekenen alle drie net iets anders en mogen niet verward worden."
images: ['content/lessen/fysica/beweging/verplaatsing/img/inleiding.png', 'content/lessen/fysica/beweging/verplaatsing/img/baan.png']
---
Maria en Dirk willen dit weekend van Brussel naar Gent (57 km) rijden en vervolgens overnachten in Aalst, wat eigenlijk 29 km in de tegengestelde richting is. 

{{< svg "img/inleiding.svg" "Een visualisatie van de situatie." >}}

Maria zegt: \"We nemen best de trein, want anders moeten we 86 kilometer met de auto **afleggen** en dat is niet goed voor het milieu.\" Dirk is niet akkoord en zegt: \"Onze **verplaatsing** bedraagt slechts 28 km, dus we kunnen best de auto nemen.\" Wie van beide is juist? ðŸ¤”

## De baan van een beweging
Vooraleer we kunnen bepalen wie gelijk heeft, moeten we ons eerst afvragen **waar de beweging zich afspeelt**. Dit doen we doormiddel van de **baan**. In het geval van **Maria** {{< mute "die met de trein wil gaan" >}} zal de beweging zich **op de sporen** afspelen. Bij **Dirk** {{< mute "die met de auto wil gaan" >}} zal de verplaatsing zich **op de weg** afspelen.

De **baan** is de verzameling van alle punten die een bewegend voorwerp achtereenvolgens aanneemt.

{{< svg "img/baan.svg" "De baan van een vliegende vlieg." >}}

## De afgelegde weg is niet hetzelfde als de verplaatsing
De **afgelegde weg** is de afstand die **werkelijk wordt doorlopen**. **Maria** spreekt ook van **afgelegde weg**. Tussen Brussel en Gent ligt 57 km en tussen Gent en Aalst ligt 29 km. De werkelijk doorlopen afstand is dus de **optelsom van beide**, oftewel 86 kilometer.

**Dirk** heeft het echter niet over afgelegde weg, maar over **verplaatsing**. Dat is het **verschil in positie** van het voorwerp op **twee tijdstippen**. Dirk rekent met **het vertrekpunt** op 0 km en **het eindpunt** op 28 km (van het vertrekpunt). De **verplaatsing** berekenen je vervolgens door het **verschil van beide** te nemen. Je trekt het vertrekpunt van het eindpunt af. **De grootte van de verplaatsing is dan 28 km**.

Zowel Maria als Dirk hebben dus gelijk, elk op hun eigen manier. Het is wel vanzelfsprekend dat **in deze situatie** de **afgelegde weg bruikbaarder** is. De auto vervuilt immers elke afgelegde kilometer. ðŸ’¨

Als je 's morgens vertrekt in Brussel en 's avonds weer aankomt in Brussel, dan was je **verplaatsing** voor die dag {{< mute "fysisch gesproken" >}} dus **0 km**. Je **afgelegde weg** zal **meer** bedragen.


## Samengevat
{{< attention "De baan van een beweging" >}}
De **baan** is de **verzameling van punten** die een bewegend voorwerp achtereenvolgens inneemt. Op de baan kun je de positie van een voorwerp op elk tijdstip weergeven.
{{< /attention >}}

{{< attention "De afgelegde weg en verplaatsing" >}}
De **afgelegde weg** is de afstand die **werkelijk wordt doorlopen**.

De **verplaatsing** is het **verschil in positie** van het voorwerp op **twee tijdstippen**.
{{< /attention >}}