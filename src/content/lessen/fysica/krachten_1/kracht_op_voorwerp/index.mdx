---
title: "Krachten op een voorwerp tekenen"
date: 2019-05-24T11:04:17+02:00
weight: 6
draft: false
images:
    [
        "/lessen/fysica/krachten_1/kracht_op_voorwerp/img/schaatsbaan_setup.png",
        "/lessen/fysica/krachten_1/kracht_op_voorwerp/img/krachten_maria.png",
        "/lessen/fysica/krachten_1/kracht_op_voorwerp/img/krachten_dirk.png",
        "/lessen/fysica/krachten_1/kracht_op_voorwerp/img/in_massapunt.png",
        "/lessen/fysica/krachten_1/kracht_op_voorwerp/img/samenvatting_krachten_op.png",
        "/lessen/fysica/krachten_1/kracht_op_voorwerp/img/samenvatting_in_massapunt.png",
    ]
title_img: "/lessen/fysica/krachten_1/kracht_op_voorwerp/img/schaatsbaan_setup.png"
---

Om te weten wat er nu precies met een voorwerp gaat gebeuren wanneer krachten erop
inwerken, moeten we echter eerst al die inwerkende krachten op dat voorwerp kunnen tekenen.

## Enkel krachten op het voorwerp

Let wel op dat je **enkel de
krachten tekent die op het voorwerp inwerken** en **niet de krachten die het
voorwerp zelf uitoefent** op een ander voorwerp.

Stel dat Maria en Dirk op een schaatsbaan staan en tegen elkaar duwen.

![](img/schaatsbaan_setup.png)

Als we willen weten wat er met Maria gaat gebeuren, moeten we alle krachten
tekenen die **op Maria** ingrijpen. De kracht die Maria zelf op Dirk uitoefent,
hoort daar dus niet bij.

De krachten op Maria zijn:

-   de kracht van Dirk op Maria $\red{\vec{F}_{DM}}$,
-   [de zwaartekracht](zwaartekracht) $\red{\vec{F}_{zM}}$ die de aarde uitoefent
    op Maria,
-   [de normaalkracht](normaalkracht) $\red{\vec{F}_{nM}}$ die de schaatsbaan
    uitoefent op Maria.

![](img/krachten_maria.png)

Merk op hoe we [krachten
noteren](krachtvector#kracht-is-een-vectoriële-grootheid).
$\vec{F}_{DM}$ betekent: "de kracht van
**D**irk op **M**aria", terwijl $\vec{F}_{MD}$ betekent "de kracht van
**M**aria op **D**irk".

We kunnen ook de krachten tekenen die op Dirk inwerken. De kracht die Dirk zelf op
Maria uitoefent, hoort daar niet bij.

De krachten op Dirk zijn:

-   de kracht van Maria op Dirk $\red{\vec{F}_{MD}}$,
-   de zwaartekracht $\red{\vec{F}_{zD}}$ die de aarde uitoefent op Dirk,
-   de normaalkracht $\red{\vec{F}_{nD}}$ die de schaatsbaan uitoefent op Dirk.

![](img/krachten_dirk.png)

## Leg alle krachten samen in een massapunt

We gaan voorlopig alle krachten die inwerken op een voorwerp samen in één punt tekenen. Dat doen we vooral om onze eerste kennismaking met krachten niet onnodig ingewikkeld te maken. We tekenen de krachten in een punt dat ongeveer **in het midden van het voorwerp** ligt. Dat punt noemen we het **massapunt**.

Voor de krachten die inwerken op Maria, ziet dat er als volgt uit:

![](img/in_massapunt.png)

## Samengevat

<Attention>

Krachten op een voorwerp

Wanneer we _"de krachten op een voorwerp"_ tekenen, tekenen we alle krachten
die **door andere voorwerpen** worden uitgeoefend **op dat voorwerp**.

![](img/samenvatting_krachten_op.png)

</Attention>

<Attention>

Krachten samenleggen in massapunt

We leggen de krachten **samen in een massapunt**. Als massapunt kiezen we een punt dat ongeveer **in het midden van het voorwerp** ligt.

![](img/samenvatting_in_massapunt.png)

</Attention>
