---
title: "Resulterende kracht"
date: 2019-05-24T11:04:17+02:00
weight: 7
draft: false
images:
    [
        "/lessen/fysica/krachten_1/resulterende_kracht/img/maria_drop.png",
        "/lessen/fysica/krachten_1/resulterende_kracht/img/maria_drop_krachten.png",
        "/lessen/fysica/krachten_1/resulterende_kracht/img/add_krachten.png",
    ]
image: img/maria_drop.png
---

Er kunnen meerdere [krachten](intro) tegelijk inwerken op een voorwerp. Om
te weten wat er met het voorwerp zal gebeuren, moeten we die **krachten
combineren tot een resulterende kracht**.

## Resulterende kracht tekenen

Eens we alle krachten op een voorwerp hebben getekend, kunnen we die krachten
**combineren tot √©√©n resulterende kracht**. Met die resulterende kracht zullen
we dan later leren voorspellen wat er met het voorwerp gaat gebeuren üîÆ.

Stel dat Maria het schaatsen beu is en ze zich wil wagen aan een potje
skateboarden. Wij gaan de resulterende kracht zoeken die op Maria inwerkt
tijdens haar _drop_ van de _halfpipe_.

![](img/maria_drop.png)

Als we de wrijving met de wind en de halfpipe verwaarlozen, zijn er drie
krachten die inwerken op de droppende Maria:

1. [de zwaartekracht](zwaartekracht) $\red{\vec{F}_{zM}}$ die de aarde uitoefent
   op Maria,
2. [een normaalkracht](normaalkracht) $\red{\vec{F}_{nM}}$ op Maria, veroorzaakt door
   het steunen op het skateboard.

We tekenen de krachten samen in [een
massapunt](kracht_op_voorwerp/#leg-alle-krachten-samen-in-een-massapunt).

![Krachten tekenen in massapunt](img/maria_drop_krachten.png)

We willen deze twee krachten nu combineren tot √©√©n resulterende kracht
$\green{\vec{F}_{rM}}$. Dat doen we door de krachtvectoren **vectorieel op te tellen**.
Dat kan op twee manieren:

1. via de
   [kop-staartmethode](../../wiskunde/vector_1/grafisch_optellen/#kop-staartmethode),
2. via de [parallellogram-methode](../../wiskunde/vector_1/grafisch_optellen/#parallellogram-methode).

![Resulterende kracht tekenen](img/add_krachten.png)

We zien dat de resulterende kracht $\green{\vec{F}_{rM}}$ naar rechtsbeneden wijst.
De grootte van de resulterende kracht <Mute>(in newton)</Mute> zullen we in een
andere les leren berekenen.

In [de volgende les](snelheidsverandering) leren we dat Maria door deze
resulterende kracht **een snelheidsverandering zal hebben naar rechtsbeneden**.
Met andere woorden _versnelt_ Maria naar rechtsbeneden. Dat komt overeen met wat
we verwachten. üëç

## Samengevat

<Attention title="Resulterende kracht tekenen">

Wanneer er verschillende krachten inwerken op een voorwerp, kunnen we de
resulterende kracht tekenen door die krachten vectorieel op te tellen.

</Attention>
