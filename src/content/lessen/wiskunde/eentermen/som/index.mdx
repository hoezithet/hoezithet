---
title: "Optellen en aftrekken van eentermen"
date: 2020-01-09T07:02:25+01:00
weight: 4
wiski: "http://wiski.be/oefenen/rekenen-met-lettervormen/take"
draft: false
description: "In deze les leggen we aan de hand van voldoende voorbeelden uit
hoe je eentermen bij elkaar kan optellen of van elkaar kan aftrekken. Omdat het
optellen en aftrekken van eentermen gebaseerd is op de distributieve
eigenschap, leggen we die ook nog eens extra uit in deze les."
tags: ["eenterm", "eentermen optellen", "eentermen aftrekken", "verschil van
eentermen", "som van eentermen", "bewerkingen met eentermen", "distributiviteit"]
images: []
title_img: ""
---

Het optellen en aftrekken van eentermen zullen we later gebruiken bij het
vereenvoudigen van [veeltermen](../../veeltermen). Het gaat als volgt:

1. [Vereenvoudig](../vereenvoudigen) alle eentermen.
2. Duid de [gelijksoortige](../eenterm#gelijksoortige-eentermen) eentermen aan.
3. Tel per soort de [coÃ«fficiÃ«nten](../eenterm#coÃ«fficiÃ«nt-en-lettergedeelte)
   op, of trek ze van elkaar af.

Als voorbeeld gebruiken we:


$$
-3y\cdot x\cdot(-y)^2\cdot (-2) + 5x + 2y^3x + x\cdot (-2)^3
$$


## Vereenvoudig alle eentermen

Hoe we eentermen kunnen vereenvoudigen, vind je terug in [een vorige
les](../vereenvoudigen). De eentermen in ons voorbeeld zijn:

-   $-3y\cdot x\cdot(-y)^2\cdot (-2)$
-   $5x$
-   $2y^3x$
-   $x\cdot (-2)^3$

Elk van deze vereenvoudigen geeft:

-   $6xy^3$
-   $5x$
-   $2xy^3$
-   $-8x$

Ons voorbeeld wordt dus:


$$
6xy^3 + 5x + 2xy^3 - 8x
$$


## Duid de gelijksoortige eentermen aan

Na het vereenvoudigen, duiden we de [gelijksoortige
eentermen](../eenterm/#gelijksoortige-eentermen) aan. De gelijksoortige
eentermen, zijn hier

-   $6xy^3$ en $2xy^3$ hebben allebei het lettergedeelte $xy^3$
-   $5x$ en $-8x$ hebben allebei het lettergedeelte $x$

Aangeduid in ons voorbeeld:


$$
6xy^3 + \blue{5x} + \orange{2xy^3} \blue{- 8x}
$$


Merk op dat we ook het minteken van $- 8x$ aanduiden, omdat een
[minteken altijd deel uitmaakt](../eenterm/#coÃ«fficiÃ«nt-en-lettergedeelte) van
de eenterm waar het bij staat.

## Tel de coÃ«fficiÃ«nt per soort op

We vonden hierboven al dat er twee soorten eentermen in ons voorbeeld zaten:
eentermen met $xy^3$ als lettergedeelte en eentermen met $x$ als
lettergedeelte.

Nu moeten we enkel **per soort de coÃ«fficiÃ«nten bij elkaar optellen**. Voor de
eentermen met $xy^3$ als lettergedeelte geeft dit:

$$
\begin{aligned}
\orange{6}xy^3 + \orange{2}xy^3 &= (\orange{6} + \orange{2})xy^3\\
&= \orange{8}xy^3
\end{aligned}
$$

Voor de eentermen met $x$ als lettergedeelte krijgen we:

$$
\begin{aligned}
\blue{5}x \blue{-8}x &= (\blue{5} \blue{-8})x \\
&= \blue{-3}x
\end{aligned}
$$

<Expand title="Waarom moeten we per soort optellen?">

Waarom mogen we enkel de coÃ«fficiÃ«nten van **gelijksoortige** eentermen bij
elkaar zetten? Waarom mogen we in ons voorbeeld


$$
6xy^3 + 5x + 2xy^3 - 8x
$$


de $6$ en de $2$ bij elkaar optellen, maar niet de $6$ en de $5$?

Wanneer we de coÃ«fficiÃ«nten van gelijksoortige eentermen bij elkaar optellen,
maken we eigenlijk gebruik van de **distributiviteit** van de vermenigvuldiging
over de optelling in $\mathbb{Q}$ <Mute>(geldt ook voor $\mathbb{R}$)</Mute>:

| Gewoon uitrekenen                                                  | Distributiviteit toepassen                                                                                    |
| -----------------                                                  | --------------------------                                                                                    |
| $$\begin{aligned}(6 + 3)\cdot 2 &= (9) \cdot 2\\&= 18\end{aligned}$$ | $$\begin{aligned}(6 + 3)\cdot \orange{2} &= 6\cdot\orange{2} + 3\cdot\orange{2}\\&=12 + 6\\&= 18\end{aligned}$$ |


We pasten de distributiviteit toe in deze lijn:


$$
(6 + 3)\cdot \orange{2} = 6\cdot\orange{2} + 3\cdot\orange{2}
$$


Als we die lijn omdraaien, krijgen we een soort **omgekeerde
distributiviteit** <Mute>(dit noemen we ook wel "afzonderen")</Mute>:


$$
6\cdot\orange{2} + 3\cdot\orange{2} = (6 + 3)\cdot \orange{2}
$$


We mogen de $6$ en de $3$ aan de rechterkant bij elkaar optellen omdat we ze
aan de linkerkant allebei met $\orange{2}$ vermenigvuldigden. Dat is precies
wat we bij het optellen van gelijksoortige eentermen ook doen:


$$
6\orange{ab^3} + 3\orange{ab^3} = (6 + 3)\orange{ab^3}
$$


Wanneer twee eentermen **hetzelfde lettergedeelte** hebben, kunnen we dus een
soort **omgekeerde distributiviteit** toepassen. Dat betekent dat we **de
coÃ«fficiÃ«nten** bij elkaar mogen optellen.

Wanneer twee eentermen **niet hetzelfde lettergedeelte** hebben, kunnen we die
omgekeerde distributiviteit niet toepassen en mogen we de coÃ«fficiÃ«nten dus
**niet bij elkaar optellen**.

</Expand>

Als we nu alles terug samen zetten, krijgen we dus:


$$
6xy^3 + 5x + 2xy^3 - 8x = \orange{8}xy^3 \blue{-3}x
$$


Klaar! ðŸŽ‰

## Samengevat

<Attention title="Eentermen optellen en aftrekken">

Eentermen bij elkaar optellen doe je zo:

1. Vereenvoudig alle eentermen;
2. Duid de gelijksoortige eentermen aan;
3. Tel per soort de coÃ«fficiÃ«nten op, of trek ze van elkaar af.

</Attention>
