---
title: "Veeltermen vereenvoudigen en herleiden"
date: 2020-06-04T09:26:36+02:00
weight: 2
draft: true
tags: ["veelterm", "veelterm herleiden", "bewerkingen met veeltermen",
"Veeltermen vereenvoudigen", "gelijksoortige eentermen optellen"]
description: "Hoe kan je een veelterm vereenvoudigen? Om eenvoudiger veeltermen
met elkaar te kunnen vergelijken en bewerkingen met veeltermen te kunnen doen,
is het belangrijk dat we leren om een veelterm te vereenvoudigen. In deze les
leggen we stap voor stap uit hoe dat moet."
images: []
title_img: ""
---

Voor we een veelterm beginnen gebruiken, zorgen we er best voor dat we hem zo
kort mogelijk schrijven. Dat bespaart ons schrijfwerk achteraf en zorgt ervoor
dat we eenvoudiger gelijkenissen tussen veeltermen kunnen ontdekken. Het
vereenvoudigen van een veelterm doe je zo:

1. **Werk de haakjes** uit in elke eenterm;
2. **Vereenvoudig alle eentermen**;
3. **Herleid** door de gelijksoortige eentermen bij elkaar op te tellen.

In deze les leggen we elk van die stappen wat verder uit.

<Expand title="Alle variabelen in deze les zijn $\in \mathbb{R}$ (of $\in\mathbb{Q}$)">

We gaan ervan uit dat alle variabelen in deze les een element zijn van de re칢le
getallen. Als je nog niet weet wat re칢le getallen zijn, mag je ook aannemen
dat de variabelen een element zijn van de rationale, gehele of zelfs natuurlijk
getallen. Voor al die verzamelingen gelden dezelfde rekenregels wat
betreft het vereenvoudigen van veeltermen.

</Expand>

## Haakjes uitwerken

Soms staat een factor van een term in een veelterm tussen haakjes. Voor we een
veelterm gaan vereenvoudigen, werken we eerst alle haakjes uit.

De uitdrukking die tussen haakjes staat, kan zelf een eenterm of een veelterm
zijn. Bijvoorbeeld:

- In de veelterm 
$$
-ab^2 + 3(b^3c^2)
$$
staat er een **eenterm** tussen haakjes.
- In de veelterm
$$
{- 5(x^3 + 2x^2) + 3x^2}
$$
staat er een **veelterm** tussen haakjes.

Wanneer de **uitdrukking tussen haakjes een eenterm** is, mag je de **haakjes
gewoon weglaten**. Dat mag omdat de vermenigvuldiging in $\mathbb{R}$
associatief is en we ervan uitgaan dat alle variabelen re칢le <Mute>($\in
\mathbb{R}$)</Mute> of rationale <Mute>($\in \mathbb{Q}$)</Mute> getallen zijn.
Bijvoorbeeld:

- Vb. 1:
$$
-ab^2 + \sqrt{3}\cdot \orange{(b^3c^2)} = -ab^2 + \sqrt{3}\cdot \orange{b^3c^2}
$$
- Vb. 2:
$$
6\cdot \orange{(x^3y^3)} + 5y^2 = 6\cdot \orange{x^3y^3} + 5y^2
$$
- Vb. 3:
$$
-2\cdot \orange{(st^2)} + \blue{(\frac{5}{2}t^3u^2)} - 9 = - 2\cdot \orange{st^2} + \blue{\frac{5}{2}t^3u^2} - 9
$$


Let wel op wanneer er een minteken tussen haakjes staat. Dat **minteken breng
je naar voor in de term** en combineer je vooraan met het toestandsteken dat er
al stond:

- Vb. 1:
$$
\orange{-p^3(-5q^2r)} - 5q \blue{+ 3(-p^2r^3)} = \orange{5p^3q^2r} - 5q \blue{- 3p^2r^3}
$$
- Vb. 2:
$$
-x^2y \orange{+ 3(-xy^2)} = - x^2y \orange{- 3xy^2}
$$
- Vb. 3:
$$
y^3 + \sqrt{5} y^2 \orange{- (-9y)} = y^3 + \sqrt{5} y^2 \orange{+ 9y}
$$


Wanneer de **uitdrukking tussen haakjes een veelterm** is, probeer je eerst die
veelterm apart te vereenvoudigen. Wanneer die niet vereenvoudigbaar meer is,
pas je de **distributieve eigenschap** toe.

- Vb. 1:
$$
\begin{aligned}
    3(p^2 + \orange{(-5p^3)}) - 2p &= 3(p^2 - \orange{5p^3}) - 2p\\
     &= \orange{3p^2 - 15p^3} - 2p
\end{aligned}
$$
- Vb. 2:
$$
\begin{aligned}
    -6x^4 - 2x (\orange{-3(4y^2)} - 2y + 5) &= - 6x^4 - 2x (\orange{-12y^2} - 2y + 5)\\
     &= - 6x^4 \orange{+ 24xy^2 + 4xy - 10x}
\end{aligned}
$$
- Vb. 3:
$$
5q^3r^2 \orange{- (q + 2r)} = 5q^3 r^2 \orange{- q - 2r}
$$


## Eentermen vereenvoudigen

Vanaf er geen haakjes meer zijn in de termen van de veelterm, gaan we **alle
eentermen vereenvoudigen**. Vergeet daarbij niet om de **factoren van de
eenterm te rangschikken**. De co칢ffici칢nt zetten we voorop en de variabelen
rangschikken we **alfabetisch**. Door in deze stap de factoren van de eentermen
al meteen te rangschikken, zullen we in de volgende stap heel eenvoudig de
gelijksoortige eentermen kunnen vinden.

> Als je niet meer goed weet hoe je een eenterm vereenvoudigt, lees je best
> onze les over het [vereenvoudigen van eentermen](../../eentermen/vereenvoudigen)
> eens na. Enkele voorbeelden:

- Vb. 1:
$$
\orange{-2yx^2\cdot 3x} + 4y^2 = \orange{- 6x^3 y} + 4y^2
$$
- Vb. 2:
$$
\orange{2\cdot 5 q^3} \blue{- p \cdot p^2} + 4 = \orange{10 q^3} \blue{- p^3} + 4
$$
- Vb. 3:
$$
\orange{zyx} \blue{- 2 \frac{xy^3}{3} x} \green{+ 3z^3z} = \orange{xyz} \blue{- \frac{2}{3} x^2y^3} \green{+ 3z^4}
$$


## Herleid door de gelijksoortige eentermen op te tellen

Wanneer alle eentermen in een veelterm vereenvoudigd zijn, gaan we alle
**gelijksoortige eentermen bij elkaar optellen**. Dit noemen we ook wel het
**herleiden van de veelterm**. Om de gelijksoortige eentermen bij elkaar te
kunnen optellen, moeten we natuurlijk eerst op zoek naar waar er allemaal
gelijksoortige eentermen zijn in de veelterm. In de vorige stap <Mute
text="(eentermen vereenvoudigen)" /> hebben we de factoren van de eentermen al
gerangschikt. Daardoor zal het nu eenvoudiger zijn om de gelijksoortige
eentermen te vinden.

> Als je niet meer goed weet wat we bedoelen met _"gelijksoortige eentermen"_
> lees dan zeker onze [introductieles over
> eentermen](../../eentermen/eenterm/#gelijksoortige-eentermen) eens na.

Hieronder hebben we per veelterm de gelijksoortige eentermen aangeduid in
dezelfde kleur:

- Vb. 1:
$$
\orange{-3xy^2} + 5x^3 \orange{+ 9 xy^2}
$$
- Vb. 2:
$$
\orange{-2qr} + p^2qr^3 \green{- 6p} \orange{+ 5qr} \green{+ 3 p}
$$
- Vb. 3:
$$
\orange{\frac{4}{5}a^2b} \green{- 2b} + \frac{4}{5}a^2 \green{+ \frac{4}{5}b} \orange{- a^2b}
$$


> Het is een goeie gewoonte om bij het aanduiden van gelijksoortige eentermen
> ook altijd het **plus- of minteken mee aan te duiden**. Zo voorkomen we dat
> we bv. plots een optelling gaan doen waar we eigenlijk een aftrekking hadden
> moeten doen.

Eens je de gelijksoortige eentermen hebt aangeduid, moet je de **gelijksoortige
eentermen optellen** bij elkaar. Dat doe je door de **co칢ffici칢nten op te
tellen** en het **lettergedeelte te laten staan**.

> Als je niet meer goed weet wat we bedoelen met _"co칢ffici칢nten"_ en
> _"lettergedeelte"_, lees dan zeker onze [introductieles over
> eentermen](../../eentermen/eenterm/#gelijksoortige-eentermen) eens na.

We werken de voorbeelden van hierboven verder uit:

- Vb. 1:
$$
\begin{aligned}
    \orange{-3xy^2} + 5x^3 \orange{+ 9 xy^2} &= \orange{(-3 + 9)xy^2} + 5x^3\\
     &= \orange{6xy^2} + 5x^3
\end{aligned}
$$
- Vb. 2:
$$
\begin{aligned}
    \orange{-2qr} + p^2qr^3 \green{- 6p} \orange{+ 5qr} \green{+ 3 p} &= \orange{(-2 + 5)qr} + p^2qr^3 + \green{(-6 + 3)p}\\
     &= \orange{3qr} + p^2qr^3 \green{-3p}
\end{aligned}
$$
- Vb. 3:
$$
\begin{aligned}
    \orange{\frac{4}{5}a^2b} \green{- 2b} + \frac{4}{5}a^2 \green{+ \frac{4}{5}b} \orange{- a^2b} &= \orange{(\frac{4}{5} - 1)a^2b} + \green{(-2+ \frac{4}{5})b} + \frac{4}{5}a^2\\
     &= \orange{-\frac{1}{5}a^2b} \green{-\frac{6}{5}b} + \frac{4}{5}a^2
\end{aligned}
$$

We maken hier eigenlijk gebruik van de distributieve eigenschap in $\mathbb{R}$
die zegt dat de vermenigvuldiging distributief is over de optelling in
$\mathbb{R}$.

| Distributieve eigenschap | Gelijksoortige eentermen optellen  |
| ------------------------ | ---------------------------------- |
| $$ (2 + 3)a = 2a + 3a $$ | $$ 2a + 3a = (2 + 3)a \gray{= 5a} $$ |

## Termen rangschikken

Eens je de eentermen hebt vereenvoudigd en de gelijksoortige eentermen hebt
opgeteld, is de veelterm vereenvoudigd. 游뗿 Om de veelterm mooi voor te stellen,
zullen we echter vaak als laatste stap de **termen in de veelterm
rangschikken**.

Dat kan je op verschillende manieren doen. De meest gebruikelijke manier is om
de termen volgens **dalende graad van de eentermen** te rangschikken. Wanneer
twee eentermen dezelfde graad hebben, rangschik je die termen alfabetisch
volgens graad zodat bv. de term $x^2y$ v칩칩r $xy^2$ komt te staan en de term
$x^3$ v칩칩r $y^3$.

> Als je bent vergeten hoe je de graad van een eenterm vindt, lees dan zeker
> onze [introductieles over eentermen](../../eentermen/eenterm) eens na.

Enkele voorbeelden van het rangschikken volgens dalende graad van de eentermen:

- Vb. 1:
$$
-3\orange{x} + 2\orange{xy} + \orange{x^2y^3} - 5 \orange{x^2} = \orange{x^2y^3} - 5 \orange{x^2} + 2\orange{xy} - 3\orange{x}
$$
- Vb. 2:
$$
-\frac{1}{3}\orange{a} + 5\orange{a^2} - 4 = 5\orange{a^2} -\frac{1}{3}\orange{a} - 4
$$
- Vb. 3:
$$
5\orange{p^2q} + 3 \orange{p^5} - 2\orange{q^2} = 3\orange{p^5} + 5\orange{p^2q} - 2\orange{q^2}
$$


We kunnen ook kiezen om enkel naar de graad van een bepaalde variabele te
kijken. Zo zouden we de termen bijvoorbeeld kunnen rangschikken volgens dalende
graad in $x$. Bijvoorbeeld:

- Rangschikken volgens **dalende graad in $x$**:
    
$$
\orange{x}y^3 + \orange{x^3}y^4 - \orange{x^2}y = \orange{x^3}y^4 - \orange{x^2} y + \orange{x}y^3
$$

- Rangschikken volgens **dalende graad in $b$**:
    
$$
a\orange{b^2} - 4\orange{b^3} + a^4 = - 4\orange{b^3} + a\orange{b^2} + a^4
$$

-   Rangschikken volgens **dalende graad in $q$**:
    
$$
-\orange{q} + \sqrt{3}p^4 - 3\orange{q^3} + p^3\orange{q^2} = -3\orange{q^3} + p^3\orange{q^2} - \orange{q} + \sqrt{3}p^4
$$


## Samengevat

<Attention title="Veeltermen vereenvoudigen">

Een veelterm kan je als volgt vereenvoudigen:

1. Werk alle haakjes uit
2. Vereenvoudig alle eentermen
3. Herleid de veelterm (tel de gelijksoortige eentermen op)

Ten slotte zullen we vaak de termen op een bepaalde manier rangschikken,
bijvoorbeeld volgens dalende graad van de eentermen.
</Attention>
