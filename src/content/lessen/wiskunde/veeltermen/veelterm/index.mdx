---
title: "Wat is een veelterm?"
date: 2020-06-04T09:26:36+02:00
weight: 1
draft: true
tags: ["veelterm", "graad van een veelterm", "eenterm", "term"]
description: "In deze les leren we wat een veelterm is en hoe je de graad van
een veelterm eenvoudig kan vinden. We leren ook hoe je de graad per variabele
kan vinden."
images: []
---

Een veelterm <Mute text="(of polynoom)" /> is een **som van
[eentermen](../eentermen/eenterm)**. De eentermen waaruit een veelterm
bestaat, noemen we kortweg de **termen** van de veelterm. Enkele voorbeelden:

-   De veelterm $\orange{4a^2 b^3 + 3ab^2}$ bestaat uit de termen
    $\orange{4a^2 b^3}$ en $\orange{3ab^2}$;
-   De veelterm $\blue{-2x^2 + 3x - 5}$ bestaat uit de termen $\blue{-2x^2}$, $\blue{3x}$ en $\blue{-5}$;
-   De veelterm $\green{xy^2 - \frac{4}{5}y^3z + 7z}$ bestaat uit de termen $\green{xy^2}$, $\green{-\frac{4}{5}y^3z}$ en $\green{7z}$.

Net als bij [eentermen](../eentermen/eenterm) moeten de **exponenten van de
variabelen** in de veelterm **natuurlijke getallen** zijn. Anders is er geen
sprake van een veelterm. Er mogen ook **geen variabelen in een noemer** staan
en **geen variabelen onder een wortel**.

-   $3\sqrt{a} - 2b$ is **geen veelterm** omdat de $a$ onder een wortel staat
-   $\frac{2x + 7}{y}$ is **geen veelterm** omdat de $y$ in de noemer staat
-   $\frac{-5}{2}r^{-3} + 2t^4$ is **geen veelterm** omdat de macht van $r$ geen
    natuurlijk getal is

## Graad van een veelterm

Net als eentermen, hebben veeltermen een graad. De graad van een veelterm is
gelijk aan de **[graad van de
eenterm](../eentermen/eenterm/#graad-van-een-eenterm) met hoogste graad**.
Stel bijvoorbeeld dat we de graad willen bepalen van de volgende veelterm:


$$
4a^2 b^3 + 3ab^2 - 6b^4
$$


Dan moeten we eerst de graad van elke term apart bepalen.

> Als je niet meer goed weet hoe je de graad van een eenterm kan bepalen, lees
> dan zeker [onze introductieles over eentermen](../eentermen/eenterm/) nog
> eens na.

-   De graad van $4a^2 b^3$ is $5$
-   De graad van $3ab^2$ is $3$
-   De graad van $- 6b^4$ is $4$

De term met de hoogste graad in onze veelterm heeft een graad van $5$. Daarom zeggen we dat de graad van $4a^2 b^3 + 3ab^2 - 6b^4$ gelijk is aan $5$.

Probeer zelf de graden van de volgende veeltermen eens na te gaan:

-   De veelterm $-2x^2 + 3x - 5$ is van graad $2$;
-   De veelterm $xy^2 - \frac{4}{5}y^3z + 7z$ is van graad $4$;
-   De veelterm $st + s^2t^2 - s^2t^4$ is van graad $6$.

## De graad van een veelterm per variabele

We kunnen de graad ook opdelen **per variabele**. Dan is de graad van de
veelterm in die variabele gelijk aan de **hoogste graad die voorkomt voor die
variabele**.

In de veelterm $4a^2 b^3 + 3ab^2 - 6b^4$, bijvoorbeeld, komen twee variabelen voor: $a$ en $b$. De hoogste macht van $a$ in de veelterm is $2$ en de hoogste macht van $b$ die voorkomt in de veelterm is $4$. We zeggen dat de veelterm van graad $2$ is in $a$ en van graad $4$ is in $b$.

Enkele andere voorbeelden (controleer ze zelf ook eens):

-   De veelterm $-2x^2 + 3x - 5$ is van graad $2$ in $x$;
-   De veelterm $xy^2 - \frac{4}{5}y^3z + 7z$ is van graad $1$ in $x$, van graad $3$ in $y$ en van graad $1$ in $z$;
-   De veelterm $st + s^2t^2 - s^2t^4$ is van graad $2$ in $s$ en van graad $4$ in $t$.

## Samengevat

<Attention title="Wat is een veelterm?">

Een **veelterm** is een **som van twee of meerdere eentermen**. De eentermen waaruit een veelterm bestaat, noemen we kortweg de **termen** van de veelterm.
</Attention>

<Attention title="Graad van een veelterm">

De graad van een veelterm is gelijk aan de **graad van de term met de hoogste graad** in de veelterm.

Je kan de graad van een veelterm ook opdelen **per variabele**. Dan is de graad van de veelterm in die variabele gelijk aan de **hoogste graad die voorkomt voor die variabele**.
</Attention>
