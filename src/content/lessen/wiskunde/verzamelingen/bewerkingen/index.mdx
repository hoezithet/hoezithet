---
title: "Bewerkingen met verzamelingen"
date: 2019-02-26T07:46:31+01:00
weight: 2
draft: true
tags: []
categories: []
level: ""
course: ""
topic: ""
images: []
---

Je kan je een [verzameling](intro)
voorstellen als een grote, denkbeeldige zak waarin bepaalde _elementen_ zitten. In deze les zullen we zien hoe verzamelingen kunnen gecombineerd worden om zo nieuwe verzamelingen te krijgen.

## Verzamelingen samennemen: de unie

Een eerste manier om verzamelingen te combineren is om ze gewoon in "één pot" te stoppen. Die bewerking stellen we voor met het symbool $\cup$ en noemen we "unie". Bijvoorbeeld:


$$
\{6, -4, 2\} \cup \{1, -4, - 3\} = \{6, -4, 2, 1, -3\}
$$


Het element $-4$ komt bij beide verzamelingen voor, maar schrijven we maar één keer in de uitkomst.

## Enkel het gemeenschappelijke: de doorsnede

Een andere bewerking met verzamelingen is de **doorsnede**. Die geeft de verzameling van de elementen die in beide verzamelingen voorkomen. We gebruiken het symbool $\cap$. Bijvoorbeeld:


$$
\{-9, \orange{3}, -2, \orange{0}\} \cap \{1, \orange{0}, -5, \orange{3}, 9\} = \{\orange{3}, \orange{0}\}
$$


## Verschil van verzamelingen

Een laatste bewerking neemt het verschil tussen twee verzamelingen en heeft als symbool $\setminus$. Je kan dat symbool lezen als _"zonder"_. Bijvoorbeeld:


$$
\{-1, \orange{7}, 4, \orange{3}\} \setminus \{\orange{7}, \orange{3}\} = \{-1, 4\}
$$


We nemen uit de eerste verzameling ($\{-1, 7, 4, 3\}$) de elementen die in de tweede verzameling voorkomen ($7$ en $3$). We houden dus $\{-1, 4\}$ over.

## Venndiagram

Een typische manier om de vorige bewerkingen <Mute text="(unie, doorsnede en verschil)" />
met verzamelingen voor te stellen, is aan de hand van een **venndiagram**. In een venndiagram stellen we verzamelingen voor als **ellipsen of cirkels**.

Als twee verzamelingen bepaalde elementen gemeenschappelijk hebben, laten we de ellipsen daar overlappen.

Hieronder is de uitkomst van verschillende bewerkingen geïllustreerd met een venndiagram.

Als een verzameling een _deelverzameling_ is van een andere verzameling, kunnen we dat ook voorstellen met een venndiagram.
