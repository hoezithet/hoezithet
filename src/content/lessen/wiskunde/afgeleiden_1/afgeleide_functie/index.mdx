---
title: "De afgeleide van een functie"
date: 2020-04-02T16:13:59+02:00
weight: 5
draft: true
images: ['/lessen/wiskunde/afgeleiden_1/afgeleide_functie/img/zonder_met_afgeleide_fx.png', '/lessen/wiskunde/afgeleiden_1/afgeleide_functie/img/fx_ingevuld_in_afgeleide.png', '/lessen/wiskunde/afgeleiden_1/afgeleide_functie/img/f_delta_x_ingevuld.png', '/lessen/wiskunde/afgeleiden_1/afgeleide_functie/img/f_delta_x_uitwerking.png', '/lessen/wiskunde/afgeleiden_1/afgeleide_functie/img/afgeleide_teller_uitwerking.png', '/lessen/wiskunde/afgeleiden_1/afgeleide_functie/img/teller_afgeleide_invullen.png', '/lessen/wiskunde/afgeleiden_1/afgeleide_functie/img/delta_x_wegdelen.png', '/lessen/wiskunde/afgeleiden_1/afgeleide_functie/img/limiet_uitrekenen.png']
tags: ["afgeleide", "afgeleide van een functie", "afgeleide functie van een functie", "afgeleide van een tweedegraadsfunctie" ]
description: "In deze les leren we hoe we de afgeleide van een functie kunnen
berekenen. De afgeleide van een functie is een functievoorschrift waarmee we de
afgeleide voor alle mogelijke x-waarden van de functie kunnen vinden. We leggen
dit uit aan de hand van de afgeleide van een
tweedegraadsfunctie."
---

In de vorige les zagen we hoe je de [afgeleide voor een bepaalde
x-waarde](in_een_punt) van een functie $f(x)$ kan berekenen. Lees die les
zeker eens na als je nog niet goed begrijpt wat we daar juist mee bedoelen. Je
kan in die les zien dat het eigenlijk nogal **veel werk** is om zo'n afgeleide
te berekenen. Zeker als we voor meerdere x-waarden die afgeleide zouden willen
berekenen.

Gelukkig kunnen we ook de **afgeleide van een volledige functie** berekenen.
Dat betekent dat we in Ã©Ã©n keer in **alle x-waarden** <Mute>(waarin
$f(x)$ afleidbaar is)</Mute> de afgeleide berekenen!  ðŸ˜® Dat noemen we de
**afgeleide functie** van een functie of kortweg **de afgeleide van een
functie**.

![Met de afgeleide functie kunnen we sneller afgeleiden berekenen](img/zonder_met_afgeleide_fx.png)

## De afgeleide functie $f'(x)$

Met de **afgeleide functie** van een functie kunnen we heel snel de afgeleide
vinden voor eender welke x-waarde waarin onze functie afleidbaar is. De afgeleide
functie duiden we aan door een accent naast de $f$ van onze functie te zetten:

| Je schrijft | Je leest het als               |
| ----------- | ------------------------------ |
| $f'(x)$     | De afgeleide (functie) van $f$ |

De afgeleide functie geeft ons een **nieuw functievoorschrift $f'(x)$**. In dat
voorschrift kunnen we dan weer x-waarden invullen, net zoals we in $f(x)$
x-waarden kunnen invullen. Als we in $f'(x)$ een x-waarde invullen, berekenen
we meteen de **afgeleide van $f$ in die x-waarde**. Zo moeten we niet telkens
al het werk herhalen van de [vorige les](in_een_punt).

## De afgeleide van een tweedegraadsfunctie

We hebben al geleerd dat een afgeleide functie $f'(x)$ ons veel werk kan
besparen. Eens we $f'(x)$ gevonden hebben, kunnen we er namelijk eender welke
x-waarde <Mute>(waarin $f(x)$ afleidbaar is)</Mute> in invullen en vinden we
meteen de afgeleide in die x-waarde. Maar **hoe vinden we die afgeleide
functie**? Als voorbeeld zoeken we in deze paragraaf de afgeleide functie van
de volgende tweedegraadsfunctie:


$$
f(x) = -3x^2 + 4x - 1
$$


We leerden in de vorige les hoe je in een [bepaalde x-waarde de
afgeleide](in_een_punt) kan berekenen. Daarvoor vulden we de x-waarde in in
de definitie van een afgeleide. Nu doen we hetzelfde, maar in plaats van een
bepaald getal in te vullen, **vullen we nu $x$ in**.

Herinner je de definitie van de afgeleide van $f(x)$ in $a$:


$$
 f'(a) = \lim_{\Delta x \rightarrow 0} \frac{ f(a + \Delta x) - f(a) }{\Delta x} 
$$


Lees zeker [onze introductie tot afgeleiden](intro) eens na als je die
formule niet zo goed begrijpt. Wij zijn nu op zoek naar **de afgeleide functie
van een functie**, en dat is niet $f'(\blue{a})$, maar wel $f'(\blue{x})$. We
moeten in onze definitie van $f'(a)$ de $a$ dus gewoon vervangen door een $x$:


$$
 f'(\blue{x}) = \lim_{\Delta x \rightarrow 0} \frac{ f(\blue{x} + \Delta x) - f(\blue{x}) }{\Delta x} 
$$


En zo hebben we de **definitie van de afgeleide functie van $f(x)$**!
ðŸ™Œ Als we naar die definitie kijken, zien we dat er twee keer iets
met $f(\ldots)$ staat. De eerste keer staat er $f(x + \Delta x)$ en de tweede
keer staat er $f(x)$:

![Definitie van een afgeleide](img/fx_in_afgeleide.png)

Die $f(x + \Delta x)$ en $f(x)$ moeten we bepalen voor de functie waar we de
afgeleide van willen vinden. Wij zoeken de afgeleide van $f(x) = -3x^2 + 4x -
1$, dus die $f(x)$ in de definitie kunnen we al meteen vervangen:

![Functievoorschrift ingevuld in de definitie van een afgeleide.](img/fx_ingevuld_in_afgeleide.png)

Maar hoe vinden we die vreemde $f(x + \Delta x)$? Daarvoor moeten we
eigenlijk gewoon alle $x-$en in het functievoorschrift $f(x) = -3x^2 + 4x - 1$
vervangen door $(x + \Delta x)$:

![$(x + \Delta x)$ ingevuld in de definitie van een afgeleide.](img/f_delta_x_ingevuld.png)

We hebben nu $f(x + \Delta x)$ en $f(x)$ gevonden voor de functie die we willen
afleiden. Nu moeten we alles uitwerken en de limiet uitrekenen. Om alles een
beetje verteerbaar te houden, gaan we die harige $f(\blue{x + \Delta x})$ eerst
apart uitwerken:

![Uitwerking van $f(x + \Delta x)$](img/f_delta_x_uitwerking.png)

Die $f(x + \Delta x)$ blijft een serieus harige uitdrukking... ðŸ™„
Als je terug even naar boven gaat, zie je in de definitie van $f'(x)$ in de
teller van de breuk "$f(x + \Delta x) - f(x)$" staan. We moeten van onze $f(x +
\Delta x)$ dus nog $f(x)$ aftrekken. Gelukkig vallen er dan een hele hoop
dingen weg:

![Uitwerking van de teller van de definitie van een afgeleide functie voor onze tweedegraadsfunctie.](img/afgeleide_teller_uitwerking.png)

We hebben nu dus de teller gevonden van onze limiet:

![De teller van de afgeleide ingevuld in de definitie.](img/teller_afgeleide_invullen.png)

Nu zou het je moeten opvallen dat er heel vaak in de breuk een $\Delta x$
staat. Het is zelfs zo dat **elke term in de breuk** een factor $\Delta x$
bevat. Dat betekent dat we de **breuk kunnen vereenvoudigen** door teller en
noemer te delen door $\Delta x$.

![$\Delta x$ wegdelen uit teller en noemer van de afgeleide.](img/delta_x_wegdelen.png)

<Expand title="Mogen we de teller en noemer zomaar delen door $\Delta x$?">

Wanneer je deelt, moet je altijd goed opletten dat je **niet aan het delen bent
door nul**. Als $\Delta x$ gelijk zou zijn aan nul, zouden we de teller en
noemer dus niet mogen delen door $\Delta x$ om de breuk te vereenvoudigen.

We weten echter dat $\Delta x$ **niet gelijk is aan nul** omdat we de **limiet
naar nul** berekenen. Dat betekent dat $\Delta x$ hÃ©Ã©l dicht bij nul komt, maar
**nooit gelijk wordt aan nul**. We mogen de teller en noemer dus zonder
probleem delen door $\Delta x$.

</Expand>

Dat ziet er al een heel stuk properder uit! ðŸ˜€ Het enige wat ons nu nog
rest is de **limiet zelf berekenen**. De limiet zegt enkel iets over $\Delta
x$, dus elke term zonder $\Delta x$ mogen we buiten de limiet zetten. Dan wordt
de limiet heel eenvoudig en komt de afgeleide functie van $f(x) = -3x^2 + 4x -
1$ tevoorschijn!

![Uitwerking van de limiet om de afgeleide functie te berekenen.](img/limiet_uitrekenen.png)

Ziezo! We hebben de afgeleide functie $f'(x)$ gevonden! ðŸ’ª

## Hoe helpt een afgeleide functie ons nu?

Eens we $f'(x)$ gevonden hebben, kunnen we de afgeleiden van $f(x)$ in eender
welke x-waarde <Mute>(waarin $f(x)$ afleidbaar is)</Mute> berekenen! In de
[vorige les](in_een_punt) hebben we bijvoorbeeld de afgeleide van de functie
$f(x) = -3x^2 + 4x -1$ in $x=2$ berekend. Dat vergde toen heel wat werk om te
vinden dat $f'(2)=-8$. Nu kunnen we dezelfde afgeleide veel sneller berekenen
omdat we nu weten dat $f'(x) = -6x + 4$:


$$
f'(\blue{2}) = -6\cdot\blue{2} + 4 = -8
$$


We kunnen nu heel snel ook andere afgeleiden berekenen:


$$
f'(\blue{3}) = -6\cdot \blue{3} + 4 = -14
$$


$$
f'(\blue{-1}) = -6\cdot \blue{(-1)} + 4 = 10
$$


## Sneller de afgeleide functie vinden

Eens we de afgeleide functie hebben gevonden, kunnen we snel afgeleiden
vinden in verschillende x-waarden. Maar we moeten toegeven dat **het vinden van
de afgeleide functie** zelf wel nog steeds **flink wat werk** was. Gelukkig
bestaan er voor heel wat functies **binnenwegen om in Ã©Ã©n oogopslag de
afgeleide te vinden**. Hier leren we later meer over!

## Samengevat

<Attention title="De afgeleide functie van een functie">


De afgeleide functie $f'(x)$ is de functie die voor elke x-waarde (waarin
$f(x)$ afleidbaar is) de afgeleide van $f(x)$ in die x-waarde geeft.


$$
 f'(x) = \lim_{\Delta x \rightarrow 0} \frac{ f(x + \Delta x) - f(x) }{\Delta x} 
$$


</Attention>
