---
title: "Vierkantswortels van breuken en kommagetallen"
date: 2020-06-20T12:00:00+02:00
weight: 6
draft: false
wiski: ""
categories: ["wiskunde", "getallen", "1e middelbaar"]
images: []
tags: ["Vierkantswortels", "Rekenen", "Bewerkingen", "Breuken", "Kommagetallen", "Rationale getallen"]
description: "In deze les herhalen we wat een vierkantswortel precies is en leren we de vierkantswortel te nemen van breuken en kommagetallen."
---
Net zoals de deling het omgekeerde is van de vermenigvuldiging, zijn **wortels** ðŸ¥• het omgekeerde van [machten](../machten). 

## Wat is een vierkantswortel?

{{< svg "img/terminologie.svg" "Een macht bestaat uit een grondtal en een exponent. In dit voorbeeld is 5 het grondtal en 3 de exponent." >}}


Een **wortelteken** schrijf je zoals een *V*, maar dan met een streepje links aan het begin en een grote streep boven de bewerking waarvan
je de wortel neemt.

Een **vierkantswortel** is een **speciale wortel**. Het wordt ook de **tweedemachtswortel** genoemd en is dus precies het omgekeerde van een **tweede macht** of **kwadraat**. Voor de rest van de les focussen we op deze (vierkants)wortel en laten we alle andere wortels {{< mute "zoals derdemachtswortels of achtstemachtswortels" >}} buiten beschouwing.

| Je schrijft  | Je leest het als                     |
|--------------|--------------------------------------|
| $\sqrt{a}$   | De (positieve) vierkantswortel van a |

## Hoe reken ik een vierkantswortel uit?
Zoals reeds gezegd in de inleiding, is een vierkantswortel **het omgekeerde van een tweede macht**.
Dit wil zeggen dat het kwadraat {{< mute "(de tweede macht)" >}} van het resultaat gelijk moet zijn aan het grondtal. Een voorbeeld:

$\sqrt{25} = 5$ want $5^2 = 25$

Je zou misschien kunnen denken dat $\sqrt{25}$ ook gelijk zou kunnen zijn aan $-5$, aangezien $(-5)^2 = 25$. Maar met $\sqrt{25}$ bedoelen we de **positieve** vierkantswortel. We gaan dus op zoek naar een **positief** getal waarvan het kwadraat gelijk is aan $25$, en dat is $5$.

In het algemeen geldt dus:

$\sqrt{a} = b$ als, en slechts als $b^2 =  a$, waarbij $b \geq 0$.

## Een vierkantswortel met een negatief grondtal
Als we proberen om de vierkantswortel van $-25$ te berekenen met ons rekentoestel, krijgen we een foutmelding. Waarom?
Probeer zelf eens een waarde te vinden waarvoor geldt dat $\green{(a)}^2 = -25$. Lukt dit?

**Neen**, dit gaat niet, want als je eender welke $\green{a}$ probeert, kan je nooit op een negatief getal uitkomen. Als je
een getal twee keer met zichzelf vermenigvuldigt, zal je **altijd op een positief getal** uitkomen. We zeggen dat $\sqrt{-25}$ niet
gedefinieerd is. ðŸ›‘ âœ‹

{{< attention "Negatieve grondtallen bij vierkantswortels" >}}
Een vierkantswortel met een **negatief grondtal** is **niet gedefinieerd**.

{{< /attention >}}

## Een vierkantswortel van breuken en kommagetallen
De wortel van een breuk nemen gaat op een gelijkaardige manier als de macht van een breuk. Als we een **vierkantswortel nemen van een volledige breuk** willen berekenen, mogen we namelijk de **vierkantswortel** nemen van de **teller en noemer** apart.

$$\sqrt{\frac{9}{16}} = \frac{\sqrt{9}}{\sqrt{16}} = \frac{3}{4}$$

In symbolen:
$$\sqrt{\frac{a}{b}} = \frac{\sqrt{a}}{\sqrt{b}}$$

## Samengevat
{{< attention "De positieve vierkantswortel" >}}
Een vierkantswortel is het **omgekeerde van een kwadraat**. Algemeen geldt:
$\sqrt{\green{a}} = \orange{b}$ als, en slechts als $ \orange{b}^2 = \green{a}$ waarbij $b \geq 0$. De vierkantswortel
van een negatief grondtal is **niet gedefinieerd**.
{{< /attention >}}

{{< attention "Vierkantswortel van een breuk of kommagetal" >}}
Om de **vierkantswortel van een breuk** te berekenen, neem je de **wortel van teller en noemer**.

In symbolen:
$$\sqrt{\frac{a}{b}} = \frac{\sqrt{a}}{\sqrt{b}}$$
{{< /attention >}}