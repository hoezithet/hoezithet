---
title: "Vermenigvuldigen en delen van breuken en kommagetallen"
date: 2020-07-05T15:00:00+02:00
weight: 4
draft: false
images: []
tags: ["Breuk", "Kommagetallen", "Vermenigvuldigen", "Delen", "Rationale getallen", "Bewerkingen"]
description: "In deze les leren we hoe we rationale getallen kunnen delen en
vermenigvuldigen."
---
In vergelijking met het optellen en aftrekken van twee breuken is het vermenigvuldigen en delen van breuken *piece of cake*. üç∞

## Hoe vermenigvuldig ik twee breuken?
Twee breuken vermenigvuldigen is heel simpel. We **vermenigvuldigen tellers en noemers** om het resultaat te bekomen.

$$\frac{2}{3} \cdot \frac{1}{2} = \frac{2}{6} = \frac{1}{3}$$

We kunnen ons een chocoladereep üç´ voorstellen om dit betekenis te geven. Wanneer je hiervan $\frac{2}{3}$ neemt en je mama zegt vervolgens dat je de helft {{< mute "($\frac{1}{2}$)" >}} aan je zus moet geven, dan houd je zelf $\frac{1}{3}$ over.

In symbolen:

$$\frac{a}{b} \cdot \frac{c}{d} = \frac{a \cdot c}{b \cdot d}$$

De regels voor het **minteken** zijn hetzelfde als bij de **gehele getallen**.

## Hoe deel ik twee breuken?
Om twee breuken door elkaar te delen, gebruiken we het feit dat een deling het **omgekeerde van een vermenigvuldiging** is. Dit betekent dat $8 : 4$ hetzelfde is als $8 \cdot \frac{1}{4}$. Reken maar even uit! üöÄ

$$\frac{8}{\orange{1}} \cdot \frac{\green{1}}{4} = \frac{8 \cdot 1}{1 \cdot 4} = \frac{8}{4} = 8 : 4 = 2$$

Hier vallen twee dingen op:
- We kunnen **elk geheel getal** schrijven als een **breuk met noemer 1**. Immers, $\frac{a}{1} = a$ {{< mute "($a \in \mathbb{R}$)" >}}.
- Het **omgekeerde van een breuk** verkrijg je door de **teller en noemer van plaats te wisselen**.

Om **twee breuken** door elkaar te **delen**, **vermenigvuldig** je het **omgekeerde van de tweede breuk met de eerste breuk**. 

Laten we ons nogmaals enkele chocoladerepen üç´ voorstellen, acht om precies te zijn. Als we hiervan $\frac{1}{4}$ opeten, dan hebben we een betekenis gegeven aan bovenstaande deling.

In symbolen:

$$\frac{a}{b} : \frac{c}{d} = \frac{\frac{a}{b}}{\frac{c}{d}} = \frac{a}{b} \cdot \frac{d}{c}$$

## Kommagetallen vermenigvuldigen en delen
Kommagetallen **omzetten naar breuken** is de makkelijkste manier om kommagetallen te vermenigvuldigen of delen. De plaats van de komma zorgt namelijk voor een extra moeilijkheid. 

Wil je toch rechtstreeks met kommagetallen werken (en een beetje moeilijk doen üòú)? Gebruik dan volgende methodes.

Om **kommagetallen** te **vermenigvuldigen**:
1. **Vermenigvuldig beide getallen** alsof er geen komma staat
   $$0.2 \cdot 1.25 \rightarrow 2 \cdot 125 = 250$$
2. **Maak de som** van het **aantal cijfers na de komma**
   $$\text{Er zijn in totaal 3 cijfers na de komma (1 + 2)}$$
3. **Plaats** het resultaat **evenveel cijfers na de komma als berekend uit stap 2**
   $$\grey{0.2 \cdot 1.25 =} 0.250$$

Om **kommagetallen** te **delen** gebruiken we een klein trucje. We kunnen een deling schrijven als een breuk en bij een breuk kunnen we teller en noemer vermenigvuldigen met eenzelfde getal. We kunnen ons **kommagetal** dus makkelijk **wegwerken**.

Je **vermenigvuldigt** simpelweg **deler en deeltal** met een **veelvoud van 10** (10, 100, 1000...). Meer bepaald het veelvoud dat ervoor zorgt dat alle getallen achter de komma weggewerkt zijn. Er moeten hiervoor **evenveel nullen** zijn als **cijfers achter de komma**.

Bijvoorbeeld:

$$2 : 0.25 = (2 \cdot \orange{100}) : (0.25 \cdot \orange{100}) = 200 : 25 = 8$$

Omgezet naar breuken (ter controle) komen we hetzelfde uit:

$$\frac{2}{1} : \frac{1}{4} = \frac{2}{1} \cdot \frac{4}{1} = \frac{2 \cdot 4}{1 \cdot 1} = \frac{8}{1} = 8$$

## Samengevat
{{< attention "Breuken vermenigvuldigen en delen" >}}
Om twee breuken te vermenigvuldigen, **vermenigvuldig je de tellers en noemers met elkaar**.
In symbolen:

$$\frac{a}{b} \cdot \frac{c}{d} = \frac{a \cdot c}{b \cdot d}$$

Om twee breuken te **delen**, **vermenigvuldig** je de **eerste breuk** met het **omgekeerde van de tweede breuk**.
In symbolen:

$$\frac{a}{b} : \frac{c}{d} = \frac{\frac{a}{b}}{\frac{c}{d}} = \frac{a}{b} \cdot \frac{d}{c}$$

De regels voor **mintekens** zijn hetzelfde als die bij **gehele getallen**.
{{< /attention >}}

{{< attention "Kommagetallen vermenigvuldigen en delen" >}}
Om **kommagetallen** te **vermenigvuldigen**:
1. **Vermenigvuldig beide getallen** alsof er geen komma staat
2. **Maak de som** van het **aantal cijfers na de komma**
3. **Plaats** het resultaat **evenveel cijfers na de komma als berekend uit stap 2**

Om **kommagetallen** te **delen**, **vermenigvuldig** je **deeltal en deler** met een **veelvoud van 10**. Je kiest het veelvoud dat **evenveel nullen** heeft als er **cijfers zijn achter het langste kommagetal**.
{{< /attention >}}