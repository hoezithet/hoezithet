---
title: "Machten van breuken en kommagetallen"
date: 2020-06-20T12:00:00+02:00
weight: 5
draft: false
wiski: ""
categories: ["wiskunde", "getallen", "1e middelbaar"]
images: []
tags: ["Machten", "Rekenen", "Bewerkingen", "Breuken", "Kommagetallen", "Rationale getallen"]
description: "In deze les herhalen we wat een macht precies is en leren we de macht te nemen van breuken en kommagetallen."
---
Wij mensen hebben graag dat alles kort en netjes genoteerd wordt. üñãÔ∏è Ook in
de wiskunde proberen we alles zo kort mogelijk te noteren. Zo leerde je vroeger al
dat je de som $5 + 5 + 5$ ook kan schrijven als $3 \cdot 5$. In deze les gaan we bekijken 
hoe we producten zoals $5 \cdot 5 \cdot 5$ korter kunnen schrijven.

> Voor je aan deze les begint, fris je best eerst even de [les over vermenigvuldigen](../rekenen_gehele_getallen) op! üòâ

## Wat is een grondtal en een exponent?
De uitdrukking uit de inleiding kunnen we herschrijven als: 

{{< svg "img/terminologie.svg" "Een macht bestaat uit een grondtal en een exponent. In dit voorbeeld is 5 het grondtal en 3 de exponent." >}}

Om een macht correct op te schrijven, schrijf je
eerst het **grondtal** $a$. Vervolgens schrijf je de **exponent** $n$ iets kleiner
en rechtsboven het grondtal.

$$ a^n $$

Een macht met als **exponent $2$** noemen we ook een **kwadraat**.

| Je schrijft | Je leest het als |
|-------------|------------------|
| $a^n$       | a tot de n-ste   |

## Hoe reken ik een macht uit?
Nu we weten hoe een macht eruitziet, willen we ook weten hoe we deze kunnen berekenen. üßÆ We nemen hiervoor nog
even het voorbeeld uit de inleiding {{< mute "($5 \cdot 5 \cdot 5$)" >}}, waarvan we weten dat het gelijk is aan
$5^3$. Hieruit kunnen we het volgende opmaken:

$$ \underbrace{5 \cdot 5 \cdot 5}_{\orange{3}\ factoren} = 5\orange{^3} = 125$$

Om $5^3$ te berekenen, vermenigvuldigen we $5$ dus $3$ keer met zichzelf, wat
$125$ geeft. 

**Algemeen** wordt dit:

$$ \underbrace{a \cdot a \cdot ... \cdot a}_{n \text{ factoren}} = a^n $$

{{< attention "Speciale machten" >}}
Er zijn enkele 'speciale machten' die je best onthoudt:

1. Als de **exponent $0$** is, dan is de uitkomst altijd **$1$**.
2. Als de **exponent $1$** is, dan is de uitkomst altijd **het grondtal** zelf. Immers,
   een product met $1$ factor is die factor zelf.
{{< /attention >}}

## Machten met negatieve grondtallen
$$ 2\orange{^4}= \underbrace{2 \cdot 2 \cdot 2 \cdot 2}_{\orange{4}\ factoren} = 16$$

$$ -2\orange{^4}= \underbrace{(-2) \cdot (-2) \cdot (-2) \cdot (-2)}_{\orange{4}\ factoren} = 16$$

Het lijkt op het eerste zicht misschien vreemd dat $2^4$ en $(-2)^4$ dezelfde uitkomst hebben, maar als je dit stap voor stap uitwerkt zie je waarom üí™.

$$
\begin{aligned}
(-2)^4 &= (-2) \cdot (-2) \cdot \udotorange{(-2) \cdot (-2)} \\\\\
(-2)^4 &= \udotgreen{(-2) \cdot (-2)} \cdot \udotorange{4} \\\\\
(-2)^4 &= \udotgreen{4} \cdot 4 \\\\\
(-2)^4 &= 16
\end{aligned}
$$

Probeer nu zelf eens de uitkomst van $(-2)^3$ te bepalen. Is dit $8$ of $-8$? üßê

Om te bepalen of een uitkomst positief of negatief is, tel je het *aantal mintekens* dat je hebt als je de macht zou uitschrijven. 
Is het aantal **even**, dan is de uitkomst **positief**. Is het aantal **oneven**, dan is de uitkomst **negatief**.

## Machten van breuken en kommagetallen
Om de **macht van een breuk** te berekenen, verhef je **teller en noemer tot de macht**. Een macht is machtig genoeg om beide getallen te *bewerken*. üëë

$$\left( \frac{3}{4} \right) ^2 = \frac{3^2}{4^2} = \frac{9}{16}$$

In symbolen:
$$\left( \frac{a}{b} \right) ^n = \frac{a^n}{b^n}$$

Om een **macht van een kommagetal** te berekenen, passen we wederom het **trucje** toe waarbij we de komma wegdenken. üßô‚Äç‚ôÇÔ∏è

Eerst bereken je het **resultaat zonder komma** en vervolgens bepaal je de **plaats van de komma**. Dit doe je door de **exponent** te **vermenigvuldigen** met het **oorspronkelijk aantal cijfers na de komma**.

$$0.12^2 \rightarrow 12^2 = 144 \rightarrow 0.0144$$

## Samengevat
{{< attention "Een macht berekenen" >}}
Algemeen geldt dat een macht met grondtal $a$ en exponent $n$ gelijk is aan:

$$ \underbrace{a \cdot a \cdot ... \cdot a}_{n \text{ factoren}} = a^n $$

Om te bepalen of een uitkomst positief of negatief is, tel je het *aantal mintekens*. Is het aantal **even**, dan is de uitkomst **positief**.
Is het aantal **oneven**, dan is de uitkomst **negatief**.
{{< /attention >}}

{{< attention "Macht van een breuk of kommagetal" >}}
Om de **macht van een breuk** te berekenen, verhef je **teller en noemer tot de macht**.

In symbolen:
$$\left( \frac{a}{b} \right) ^n = \frac{a^n}{b^n}$$

Om een **macht van een kommagetal** te berekenen, ga je als volgt te werk:
1. Je berekent het **resultaat zonder komma** (je denkt de komma weg)
2. Je bepaalt het aantal cijfers na de komma door de **exponent** te **vermenigvuldigen** met het **oorspronkelijk aantal cijfers na de komma**
{{< /attention >}}

{{< attention "Speciale machten" >}}
$$ a^0 = 1$$
$$ a^1 = a$$

{{< /attention >}}