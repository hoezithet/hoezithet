---
title: "Waardentabel"
date: 2018-12-27T15:45:44+01:00
weight: 3
draft: false
tags: ["Functies", "Analyse"]
categories: ["wiskunde", "analyse", "3e middelbaar"]
level: 3M
course: wiskunde
topic: analyse
images: []
title_img: ""
---

We kunnen ons nu helemaal laten gaan en allerlei waarden voor $x$ in
[het functievoorschrift](../voorschrift) beginnen gooien. Om het een beetje proper te
houden, is het misschien geen slecht idee om alles in een tabelletje te gieten.
Zo hebben we een handig overzicht van wat we in de functie stopten ($x$) en wat
eruit kwam ($y$). We noemen zo'n tabel **een waardentabel**.

## Hoe een waardentabel eruit ziet

Typisch kan een waardentabel in twee vormen voorkomen. De ingangen van [het
machientje](../intro) ($x$)
_links_ en de uitgangen ($y$) _rechts_ of de ingangen ($x$) _bovenaan_ en de
uitgangen ($y$) _onderaan_.

Dit is een waardentabel met $x$ links en $y$ rechts:

| Ingang $\orange{x}$    | Uitgang $\green{y} = f(\orange{x})$ |
| ---------------------- | ----------------------------------- |
| $\orange{-2}$          | $\green{-21}$                       |
| $\orange{-1}$          | $\green{-10}$                       |
| $\orange{0}$           | $\green{-5}$                        |
| $\orange{\frac{1}{3}}$ | $\green{\frac{-14}{3}}$             |
| $\orange{\frac{2}{3}}$ | $\green{-5}$                        |
| $\orange{1}$           | $\green{-6}$                        |
| $\orange{2}$           | $\green{-13}$                       |

Dit is dezelfde waardentabel, maar nu met $x$ bovenaan en $y$ onderaan

| Ingang $\orange{x}$                     | $\orange{-2}$ | $\orange{-1}$ | $\orange{0}$ | $\orange{\frac{1}{3}}$  | $\orange{\frac{2}{3}}$ | $\orange{1}$ | $\orange{2}$  |
| --------------------------------------- | ------------- | ------------- | ------------ | ----------------------- | ---------------------- | ------------ | ------------- |
| **Uitgang** $\green{y} = f(\orange{x})$ | $\green{-21}$ | $\green{-10}$ | $\green{-5}$ | $\green{\frac{-14}{3}}$ | $\green{-5}$           | $\green{-6}$ | $\green{-13}$ |

Je mag zelf kiezen welke waarden je voor $x$ gebruikt in de tabel. Meestal
kiezen we gewoon enkele eenvoudige getallen waarvoor we $f(x)$ snel kunnen
uitrekenen.

## Maximaal één $y$ voor elke $x$

Merk op dat in de tabellen er telkens maar één $y$ staat naast (of onder) een
bepaalde $x$. Dat kan ook niet anders volgens de [definitie van een
functie](../intro#samengevat). Die zegt dat er _voor elke $x$ hoogstens één
$y$ bestaat_.

**Omgekeerd is het echter niet waar.** Het is perfect mogelijk dat een $y$
meerdere keren voorkomt voor een verschillende $x$. Je ziet in de tabellen dat
de ingang $\orange{x=0}$ een uitgang $\green{y=-5}$ heeft, en de ingang
$\orange{x = \frac{2}{3}}$ **ook** een uitgang $\green{y = -5}$ heeft.
