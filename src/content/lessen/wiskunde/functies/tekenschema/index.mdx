---
title: "Tekenschema"
date: 2019-01-04T18:56:13+01:00
weight: 7
draft: false
tags: ["Functies", "Analyse"]
categories: ["wiskunde", "analyse", "3e middelbaar"]
level: "3M"
course: "wiskunde"
topic: "analyse"
images: ["/lessen/wiskunde/functies/tekenschema/plt/tekenschema.png"]
---

Naast het kennen van [de nulpunten](nulpunten) van een functie, is het ook
vaak nuttig om te weten welke waarde we moeten kiezen voor $x$ zodat $f(x)$
positief of negatief is. Deze informatie vatten we overzichtelijk samen in een
**tekenschema**.

## Tekenschema vanuit een grafiek

Welke x-waarden welk teken <Mute>(positief/negatief/nul)</Mute> opleveren
voor de y-waarden, vatten we samen in een **tekenschema** <Mute text='(ook wel
"tekentabel" of "tekenverloop" genoemd)'/>.  Als de [grafiek van een
functie](grafiek) is gegeven, kunnen we zien waar de functiewaarden <Mute
text="(of de y-waarden)" /> _positief_, _negatief_ of _nul_ zijn.

![](plt/tekenschema.png)

We zien op de grafiek:

-   Voor x-waarden kleiner dan $-3$ zijn alle y-waarden **<span class="red">negatief</span>**;
-   Voor x gelijk aan $-3$ is de y-waarde **<span class="blue">nul</span>**;
-   Voor x-waarden tussen $-3$ en $3$ zijn alle y-waarden **<span class="green">positief</span>**;
-   Voor x gelijk aan $3$ is de y-waarde **<span class="blue">nul</span>**;
-   Voor x-waarden groter dan $3$ zijn alle y-waarden **<span class="red">negatief</span>**.

Dit vatten we als volgt samen in een **tekenschema**:

| Ingang $x$             | $-\infty$ |           | $-3$       |             | $3$        |           | $+\infty$ |
| ---------------------- | --------- | --------- | ---------- | ----------- | ---------- | --------- | --------- |
| **Uitgang** $y = f(x)$ |           | $\red{-}$ | $\blue{0}$ | $\green{+}$ | $\blue{0}$ | $\red{-}$ |

Het schema toont:

-   Als de ingang ($x$) iets tussen $-\infty$ en $-3$ is, is de uitgang ($y$) _<span class="red">negatief</span>_;
-   Als $x=-3$, is $y$ _<span class="blue">nul</span>_;
-   Als $x$ iets tussen $-3$ en $3$ is, is $y$ _<span class="green">positief</span>_;
-   Als $x=3$ is, is $y$ _<span class="blue">nul</span>_;
-   Als $x$ iets tussen $3$ en $+\infty$ is, is $y$ _<span class="red">negatief</span>_.

## Tekenschema zonder grafiek

We kunnen een tekenschema ook maken _zonder_ een grafiek. Dit doen we in drie
stappen.

1. Zet de grenzen van het [domein](domein_beeld#domein-van-een-functie) in de bovenste rij van het tekenschema;
2. Zoek alle [nulpunten](nulpunten) en zet ze van klein naar groot <Mute>(volgens x-waarde)</Mute> tussen de grenzen van het domein;
3. Vind de tekens van $y$ tussen alle x-waarden in het schema <Mute>(tenzij die x-waarden buiten het domein liggen)</Mute>.

We werken deze stappen uit voor de <Mute>(reÃ«le)</Mute> functie met
[voorschrift](voorschrift) 
$$
f(x) = -x^2 + 9
$$

Dit is de functie die hoort bij de grafiek van daarnet. We hopen dus ook
hetzelfde tekenschema te krijgen.

### Grenzen van het domein

We kunnen van eender welk reÃ«el getal het kwadraat berekenen, dus we kunnen
$f(x) = -x^2 + 9$ voor elk reÃ«el getal $x$ berekenen. Dit betekent dat het
domein van $f$ alle reÃ«le getallen bevat:


$$
dom f = \mathbb{R}
$$


Als interval geschreven is dit


$$
dom f = \left] -\infty, +\infty \right[%]
$$


De grenzen van het domein zijn dus $-\infty$ en $+\infty$. Die zetten we op de
bovenste rij van het tekenschema:

| Ingang $x$             | $-\infty$ |     |     |     |     |     | $+\infty$ |
| ---------------------- | --------- | --- | --- | --- | --- | --- | --------- |
| **Uitgang** $y = f(x)$ |           |     |     |     |     |     |

### Nulpunten zoeken

We vinden de nulwaarden van de functie $f(x) = -x^2 + 9$ door de
vergelijking

$$
-x^2 + 9 = 0
$$

op te lossen naar $x$.
Als je dat zou doen, vind je dat $x=-3$ en $x=3$ de nulwaarden zijn van deze functie $f$. De
[nulpunten](nulpunten#nulpunten-van-een-functie) zijn dus $(-3,~\blue{0})$ en
$(3,~\blue{0})$. We zetten deze nulpunten gerangschikt in het tekenschema:

| Ingang $x$             | $-\infty$ |     | $-3$       |     | $3$        |     | $+\infty$ |
| ---------------------- | --------- | --- | ---------- | --- | ---------- | --- | --------- |
| **Uitgang** $y = f(x)$ |           |     | $\blue{0}$ |     | $\blue{0}$ |     |

### Tekens van $y$ tussen alle x-waarden

Om het tekenschema te vervolledigen, moeten we op zoek naar welk teken er moet
staan bij $y$ tussen alle x-waarden die in het schema staan. Dus tussen
$-\infty$ en $-3$, tussen $-3$ en $3$, en tussen $3$ en $+\infty$. Een trucje
dat _altijd_ werkt is:

1. Kies een eenvoudige x-waarde die ligt tussen de twee x-waarden;
2. Vul de gekozen x-waarde [in in de functie](voorschrift#x-invullen-in-een-voorschrift);
3. Zet het teken van de uitkomst in het tekenschema.

Bijvoorbeeld het teken van
$y$ voor $x$ tussen $-3$ en $3$. Een eenvoudig getal dat ligt tussen $-3$ en $3$ is
$0$. Die vullen we in in $f(x) = -x^2 + 9$:

$$
f(\orange{0}) = -(\orange{0})^2 + 9 = \green{9}
$$

We komen een **<span class="green">positief</span>** getal uit, dus we zetten een $\green{+}$ tussen $-3$ en $3$:

| Ingang $x$             | $-\infty$ |     | $-3$       |             | $3$        |     | $+\infty$ |
| ---------------------- | --------- | --- | ---------- | ----------- | ---------- | --- | --------- |
| **Uitgang** $y = f(x)$ |           |     | $\blue{0}$ | $\green{+}$ | $\blue{0}$ |     |

Voor een x-waarde tussen $-\infty$ en $-3$, kunnen we $-5$ nemen.

$$
f(\orange{-5}) = -(\orange{-5})^2 + 9 = -25 + 9 = \red{-16}
$$

Invullen geeft een **<span class="red">negatief</span>** getal, dus we zetten een $\red{-}$ tussen $-\infty$ en $-3$:

| Ingang $x$             | $-\infty$ |           | $-3$       |             | $3$        |     | $+\infty$ |
| ---------------------- | --------- | --------- | ---------- | ----------- | ---------- | --- | --------- |
| **Uitgang** $y = f(x)$ |           | $\red{-}$ | $\blue{0}$ | $\green{+}$ | $\blue{0}$ |     |

Voor een x-waarde tussen $3$ en $+\infty$, ten slotte, kunnen we
$5$ nemen. 
$$
f(\orange{5}) = -(\orange{5})^2 + 9 = -25 + 9 =
\red{-16}
$$
 Invullen geeft een **<span class="red">negatief</span>** getal, dus we zetten een $\red{-}$ tussen $3$ en
$+\infty$:

| Ingang $x$             | $-\infty$ |           | $-3$       |             | $3$        |           | $+\infty$ |
| ---------------------- | --------- | --------- | ---------- | ----------- | ---------- | --------- | --------- |
| **Uitgang** $y = f(x)$ |           | $\red{-}$ | $\blue{0}$ | $\green{+}$ | $\blue{0}$ | $\red{-}$ |

Et voilÃ ! ðŸ’ª We krijgen hetzelfde tekenschema als daarnet.

## Enkel nulpunten en grenzen van domein

De x-waarden die in een tekenschema staan <Mute>(de bovenste rij)</Mute>,
zijn _ofwel nulwaarden_ <Mute>($-3$ en $3$ in het vorige voorbeeld)</Mute>
_ofwel grenzen van het domein_ <Mute>($-\infty$ en $+\infty$ in het
voorbeeld)</Mute>. Er zijn geen andere x-waarden nodig. Dat is omdat **het teken
van $y$ enkel kan veranderen na een nulpunt of na een grens van het domein**.

Voor echt heel speciale functies kan het teken ook na andere x-waarden
veranderen, namelijk na een _discontinuÃ¯teit_. Zulke functies zullen we niet zo
vaak tegenkomen, dus is het niet de moeite om er nu verder op in te gaan.
Zorgen voor later! ðŸ‘‹

## Samengevat

<Attention>

Tekenschema

Het **tekenschema van een functie $f$** toont schematisch **het teken van $y$
voor alle x-waarden** die in het domein van $f$ zitten.
</Attention>

<Attention>

Tekenschema opstellen


1. Zet de **grenzen van het domein** in het tekenschema;
2. Zoek alle **nulpunten** en zet ze tussen de grenzen van het domein;
3. Vind de **tekens van $y$** tussen alle x-waarden in het schema.

</Attention>
