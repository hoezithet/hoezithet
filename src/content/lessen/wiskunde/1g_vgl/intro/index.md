---
title: "Wat is een vergelijking?"
date: 2019-01-07T23:20:25+01:00
weight: 1
draft: false
wiski: "http://wiski.be/oefenen/eerstegraadsvergelijkingen/take"
tags: ["vergelijkingen", "algebra"]
categories: ["wiskunde", "algebra"]
level: "2M"
course: "wiskunde"
topic: "algebra"
images: []
---

Een van de meest essenti√´le vaardigheden voor een uit-de-kluiten-gewassen wiskundige is het kunnen oplossen van **vergelijkingen**. Om te begrijpen _waarom_ het oplossen van vergelijkingen zo belangrijk is, heb je best al wat kennis van [functies](../../functies/).

Kort gezegd zijn de belangrijkste toepassingen van vergelijkingen:

1. Het vinden van de [nulpunten](../../functies/nulpunten) van een functie;
2. Het vinden van de snijpunten van de [grafieken](../../functies/grafiek) van twee functies;
3. Het oplossen van raadsels üßê.

We zullen in een [latere les](../functies) het verband tussen functies en vergelijkingen iets uitgebreider bespreken.

## Hoe een vergelijking eruit ziet

Een vergelijking heeft meestal de vorm
$$(\ldots \text{een berekening met }x \ldots) = (\ldots \text{een andere berekening met }x \ldots)$$

Alles wat **links** van het gelijkheidsteken staat, noemen we **het linkerlid**. Alles wat **rechts** van het gelijkheidsteken staat, noemen we **het rechterlid**.

Enkele voorbeelden van vergelijkingen:
$$x + 6 = 2 - 3x$$
Maar het kan ook ingewikkelder zijn:
$$4x^2 - 3 = 2x^2 + 5$$
En zelfs:
$$\frac{\sin(2x) - \cos(-x)}{\sqrt{-x + 3}} = 6x + 1$$

Geen paniek als je van die laatste vergelijking niet veel begrijpt, het is maar om te tonen dat een vergelijking niet altijd in zo'n propere vorm zit als de eerste vergelijking.

## De onbekende $x$

De $x$ in de vergelijking noemen we de **onbekende**. In principe kan je eender welke letter gebruiken als onbekende, maar de gewoonte is om een $x$ te gebruiken.

Het kan ook zijn dat er _verschillende_ onbekenden zijn in √©√©n vergelijking, bijvoorbeeld
$$x^2 - 2y + 6 = 5 - 3x + z$$
Waar we naast $x$ ook $y$ en $z$ als onbekende hebben. Zo'n vergelijking noemen we dan _een vergelijking in drie onbekenden_. Dit soort vergelijkingen komt later terug in het deel over stelsels.

## Oplossingsverzameling

De bedoeling van een vergelijking is meestal om te zoeken **welk(e) getal(len)** we in plaats van de onbekende(n) {{< mute "(meestal gewoon $x$)" >}} kunnen zetten **zodat de gelijkheid klopt**. Die getallen noemen we de _oplossingen_ van de vergelijking.

Voor het eerste voorbeeld $\orange{x} + 6 = 2 - 3\orange{x}$, is er maar √©√©n getal waarvoor de
gelijkheid klopt: $\orange{-1}$:
\begin{split}
\orange{-1} + 6 &= 2 - 3 \cdot (\orange{-1})\\\\\
5 &= 2 + 3\\\\\
5 &= 5
\end{split}

Als je de oplossing(en) in een [verzameling](../../verzamelingen) stopt, noemen we die verzameling de _oplossingsverzameling_ van de vergelijking. We stellen de oplossingsverzameling meestal voor met de letter $V$.

De oplossingsverzameling $V$ voor het voorbeeld is dus:
$$V = \\{\orange{-1}\\}$$

{{< expand "Uitbreiding: Meerdere oplossingen" >}}
Het kan natuurlijk ook dat er meer dan √©√©n getal in de oplossingsverzameling
zit. Voor de vergelijking $x^2 + 2x = 3$ zijn er bijvoorbeeld twee waarden
die we kunnen invullen voor $x$ zodat de gelijkheid klopt: $\orange{1}$ en
$\orange{-3}$. Wanneer we $\orange{1}$ invullen krijgen we:
\begin{split}
(\orange{1})^2 + 2\cdot (\orange{1}) &= 3\\\\\
 1 + 2 &= 3\\\\\
 3 &= 3\\\\\
\end{split}

Wanneer we $\orange{-3}$ invullen, krijgen we:
\begin{split}
(\orange{-3})^2 + 2\cdot (\orange{-3}) &= 3\\\\\
 9 - 6 &= 3\\\\\
 3 &= 3\\\\\
\end{split}

Zowel $\orange{1}$ als $\orange{-3}$ is een oplossing van de vergelijking. De
oplossingsverzameling is dan
$$V = \\{\orange{1}, \orange{-3}\\}$$
{{< /expand >}}

## Samengevat

{{< attention "Vergelijking" >}}
Een vergelijking is iets van de vorm
$$\text{linkerlid} = \text{rechterlid}$$
Waarbij $\text{linkerlid}$ en $\text{rechterlid}$ een of meerdere **onbekenden** bevatten. Vaak is er maar √©√©n onbekende, namelijk $x$.
{{< /attention >}}

{{< attention "Oplossingsverzameling" >}}
Een vergelijking is _opgelost_ als je de waarden van de onbekenden vindt waarvoor de gelijkheid klopt. De _oplossingsverzameling_ is de verzameling van die waarden.
{{< /attention >}}
