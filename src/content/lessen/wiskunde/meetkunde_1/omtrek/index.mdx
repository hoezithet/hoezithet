---
title: "Hoe bereken ik de omtrek?"
date: 2020-08-05T16:17:25+02:00
weight: 8
draft: true
description: "In deze les leren we de omtrek berekenen van driehoeken, vierhoeken, cirkels..." 
tags: ["Metend rekenen", "Vlakke figuren", "Ruimtefiguren", "Omtrek", "Vierhoeken", "Cirkel", "Driehoeken",]
images: []
---
Als je rond een weide hebt gewandeld en je wil weten hoeveel meter die was, dan zal je de **omtrek** van de weide moeten bepalen. Dat is ook wat we in deze les gaan doen! 🙌

## Wat is de omtrek?
De **omtrek** is de **totale lengte van de buitenzijde**. Dat wil zeggen dat je de **som** neemt **van alle buitenzijden**. Als je een figuur krijgt, is de omtrek steeds de doorlopende lijn (die hoeken kan bevatten). Je kan deze **volgen met je vinger** totdat je terug op dezelfde plaats komt.

## Hoe bereken ik de omtrek?
Zoals hierboven ️ reeds vermeld is de omtrek **de som van alle (buiten)zijden**. Je **meet** dus de lengte van alle zijden en **telt** deze **op**. Dit werkt voor elke figuur.

Voor sommige figuren, zoals een vierkant of een ruit, kan het echter **eenvoudiger**. Heb je een idee waarom? 🧐
> Geen idee? Bekijk [de les over vierhoeken](../vierhoeken) nog eens grondig! 💪

Bij een **ruit** en een **vierkant** is het zo dat de **vier zijden even lang** zijn. Als je dus **één zijde** meet en deze **vermenigvuldigt met vier**, dan heb je ook meteen de omtrek van die figuur.

Voor een **rechthoek** en **parallellogram** moet je nog een extra zijde meten. Je **meet** eerst **twee aanliggende zijden** (die een hoekpunt delen). Vervolgens **vermenigvuldig** je **elke zijde met twee**. Nu tel je beide op en je hebt je uitkomst. 🎉

De **cirkel** is nog een geval apart. Hiervoor moet je de **straal** ($r$) meten en dit invullen in de formule $2 \cdot \pi \cdot r$. Hierbij is $\pi$ (pi) een {{< mute "irrationaal" >}} constant getal waarvoor je de waarde $3,14$ mag gebruiken.

## Samengevat
{{< attention "De omtrek van een figuur berekenen" >}}
Om de **omtrek** te berekenen, neem je de **som van alle buitenzijden**. Bij enkele figuren kan dit eenvoudiger ($z$ staat voor zijde):
* Ruit en vierkant: $z \cdot 4$;
* Parallellogram en rechthoek: $z_{1} \cdot 2 + z_{2} \cdot 2$ met $z_{1}$ de lange zijde en $z_{2}$ de korte zijde;
* Cirkel: meet de straal ($r$) en vul in: $2 \cdot \pi \cdot r$ ($\pi \approx 3,14$).
