---
title: Wat is een functie van de eerste graad?
weight: 0
---

De eerste keer wanneer je leert over functies, kan dat allemaal nogal abstract klinken. Op het eerste zicht is het niet zo duidelijk *waarom* zoiets bestaat en hoe iemand ooit op het idee is gekomen om dat te verzinnen... 🤨

Dat gevoel is heel normaal en is zelfs vollédig terecht, want functies *zijn* abstract. En dat is *precies* waarom ze zo interessant en héél breed toepasbaar zijn! 🙌 Functies, en zo ook eerstegraadsfuncties, zijn een mooi voorbeeld van **het hele idee achter wiskunde**: we willen een **onderliggende werking** die bij vele toepassingen hetzelfde is blootleggen en bestuderen. Door de eigenschappen van die onderliggende werking te ontdekken, ontdekken we dan meteen ook eigenschappen van àl die toepassingen! 💃

Laat ons dit even illustreren aan de hand van twee voorbeelden... 👨‍🎨

### Voorbeeld 1: Dirk naar het festival 🤘

Dirk gaat volgende week naar een muziekfestival en is in onderhandeling met Maria over hoeveel geld hij mag meenemen.

(illustratie)

Dirk drinkt al graag eens een goed glas melk wanneer hij op een festivalweide staat. Hij wil dan ook liefst zoveel mogelijk glazen melk kunnen drinken.

(illustratie)

Een toegangsticket voor het festival bedraagt €25 en voor een glas melk vraagt het festival €3. Dirk zou graag willen weten **welk budget** hij met Maria moet onderhandelen om een **bepaald aantal glazen melk** te kunnen drinken op het festival.

We weten dat Dirk al minstens €25 nodig zal hebben om het toegangsticket te kunnen betalen. Maar dan heeft hij nog geen enkel glas melk natuurlijk. Voor **elk glas melk** dat hij wil drinken, komt er €3 bovenop die €25. Het budget dat hij moet onderhandelen is dus €25 plus het aantal glazen melk dat hij wil drinken maal de prijs van een glas melk:

$$
\text{budget} = €25 + \left(\text{aantal glazen melk}\times €3~\text{per glas melk}\right)
$$

Als hij $\orange{5}$ glazen melk wil drinken, zal hij dus een budget van $€25 + (\orange{5}\cdot €3) = €40$ nodig hebben. We kunnen een tabel maken met, voor elk aantal glazen melk, het budget dat hij nodig heeft.

| Aantal glazen melk | Budget |
|--------------------|--------|
| 0                  |  €25   |
| 1                  |  €28   |
| 2                  |  €31   |
| 3                  |  €34   |
| 4                  |  €37   |
| 5                  |  €40   |

(oefening die helpt om later onderliggend verband te zien)

### Voorbeeld 2: Maria eet pralines

Maria eet al eens graag een praline. Ze toonde dan ook met plezier haar groot hart toen haar vorige week werd gevraagd om de lokale gymclub te steunen door chocolade zeevruchten te kopen. Ze kocht meteen een grote doos van $1{,}5~\si{kg}$. Zo'n doos bevat 96 pralines.

(illustratie)

Maria weet natuurlijk wel dat ze die hele doos best niet op één dag naar binnen speelt. Ze heeft dan ook besloten om elke dag slechts 3 pralines te eten. Na enkele dagen vraagt ze zich af hoeveel pralines er nog in de doos zitten. Hoe kan ze dit berekenen?

Er zitten oorspronkelijk $96$ pralines in de doos en er gaan er iedere dag $3$ uit. Het aantal pralines dat op een bepaalde dag nog in de doos zit, is dus gelijk aan $96$ min het aantal dagen maal $3$:

$$
\text{aantal pralines in doos} = 96~\si{pralines} - \left(\text{aantal dagen}\times 3~\text{pralines per dag}\right)
$$

## Andere voorbeelden

* Prijs voor taxirit
* Fabricagekost
* 