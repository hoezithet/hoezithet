---
title: Het voorschrift van een eerstegraadsfunctie opstellen
weight: 5
---

Iedere [eerstegraadsfunctie](../intro) kunnen we schrijven als

$$
f(x) = mx + q
$$

waarbij $m\in\RR_0$ en $q\in\RR$. Om het voorschrift van een eerstegraadsfunctie te vinden, moet je te weten komen **waaraan $m$ en $q$ gelijk zijn**. Hiervoor heb je *altijd* **twee gegevens nodig**:

- ofwel de **[richtingscoÃ«fficiÃ«nt](../rico)** van de functie en **een punt** dat op de grafiek van de functie ligt;
- ofwel **twee punten** die op de grafiek van de functie liggen.

We bespreken in de volgende paragrafen hoe je in beide situaties het voorschrift kan vinden.

## De rico en een punt op de grafiek zijn gegeven

Stel dat we het voorschrift van een eerstegraadsfunctie moeten vinden waarvan de rico gelijk is aan $-3$ en waarvan de grafiek door het punt $(2, 1)$ gaat. We weten dat het voorschrift van een eerstegraadsfunctie er als volgt uit ziet:

$$
f(x) = mx + q
$$

Waarbij $m$ de rico is en $q$ de y-coÃ¶rdinaat van het snijpunt met de y-as. In de opgave staat dat de rico gelijk is aan $-3$. **We kunnen $m$ dus al meteen vervangen door de gegeven rico**:

$$
f(x) = \orange{-3} x + q
$$

**Om $q$ te vinden, vullen we het gegeven punt in in het voorschrift.** Als het punt $(2, 1)$ op de grafiek van $f$ ligt, dan betekent dit dat $f(2)=1$:

$$
\begin{aligned}
\underbrace{f(\orange{2})}_{= \orange{1}} &= -3\cdot\orange{2} + q\\
\end{aligned}
$$

Hieruit volgt de vergelijking

$$
\begin{aligned}
-3\cdot\orange{2} + q &= \orange{1}\\
\end{aligned}
$$

Dit is een [vergelijking van de eerste graad](../../1g_vgl/intro) die we kunnen oplossen naar $q$:

$$
\begin{aligned}
-3\cdot2 + q &= 1\\
&\Udarr\\
-6 + q &= 1\\
&\Udarr\\
q &= 1 + 6\\
&\Udarr\\
q &= 7
\end{aligned}
$$

We vinden dat $q=7$.

We hebben nu $m$ en $q$ gevonden en kunnen dus het voorschrift van $f$ opstellen:

$$
f(x) = \orange{-3}x + \orange{7}
$$

Klaar! ðŸ¥³

Wanneer de rico van een functie gegeven is, samen met een punt $(x_1, y_1)$ dat op de grafiek van die functie ligt, dan kan je het voorschrift van die functie als volgt vinden:

1. Vervang de $m$ in $f(x) = mx + q$ door de gegeven rico.
2. Vul de x-coÃ¶rdinaat van het punt in in dit voorschrift en stel dit gelijk een de y-coÃ¶rdinaat van het punt. Werk de bekomen vergelijking uit naar $q$.
3. In stap 1 vond je $m$, in stap 2 vond je $q$. Vervang deze in $f(x) = mx + q$ en je hebt het voorschrift gevonden! ðŸ™Œ

(oefening)

## Twee punten op de grafiek zijn gegeven

1. Bereken de rico met behulp van de twee gegeven punten: $m = \frac{y_2 - y_1}{x_2 - x_1}$.
2. Kies een van de twee gegeven punten en vul deze, samen met de gevonden rico, in in de formule uit de vorige paragraaf: $y - y_1 = m\cdot (x - x_1)$.
3. Vorm de formule om naar $y=\ldots$ en werk uit.

## Verschillende manieren waarop punten en rico gegeven kunnen zijn

- Als de x-waarde 5 eenheden vergroot, dan verlaagt de functiewaarde met 2 eenheden: de rico van de functie is $\frac{-2}{5}$
- De functiewaarde vergroot met $5$ y-eenheden per x-eenheid: de rico van de functie is $5$
- De functiewaarde verkleint met $4$ y-eenheden per x-eenheid: de rico van de functie is $-4$


- De nulwaarde van de functie is $-8$: het punt $(-8, 0)$ ligt op de grafiek van fe functie
- De functie snijdt de y-as in y-waarde $3$: het punt $(0, 3)$ ligt op de grafiek van de functie
- De functie snijdt de x-as in x-waarde $-1$: het punt $(-1, 0)$ ligt op de grafiek van de functie
- Bij x-waarde $-2$ is de y-waarde $7$: het punt $(-2, 7)$ ligt op de grafiek van de functie


