---
title: "Grafieken van functies"
date: 2018-10-01T22:13:11+02:00
weight: 4
wiski: "http://wiski.be/oefenen/grafische-voorstelling-van-elementaire-functies/take"
tags: ["Functies", "grafieken", "plot", "Analyse"]
image: img/wiskunde_functies_grafiek-2.png
---

import {Fragment} from "react";
import {SinglePoint, MultiplePoints, ManyPoints, ThousandPoints, NoFunction} from "./drawings/plots.tsx"

Stel dat we een functie hebben met het volgende [functievoorschrift](../voorschrift):

$$
f(x) = -\frac{1}{2}x^2 + 4x - 6
$$

We kunnen dan verschillende x-waarden invullen in dit voorschrift om te kijken welke y-waarde erbij hoort. We kunnen bijvoorbeeld de x-waarden $0$, $1$, $2$, enz. tot en met $10$ eens in het functievoorschrift stoppen en telkens de functiewaarde uitrekenen. Zo krijgen we de volgende
[waardentabel](../waardentabel):

| $\orange{x}$ | $\green{y}$ of de functiewaarde van $\orange{x}$ |
| ------------------- | ----------------------------------- |
| $\orange{0}$        | $\green{-6}$                        |
| $\orange{1}$        | $\green{-2{,}5}$                    |
| $\orange{2}$        | $\green{0}$                         |
| $\orange{3}$        | $\green{1{,}5}$                     |
| $\orange{4}$        | $\green{2}$                         |
| $\orange{5}$        | $\green{1{,}5}$                     |
| $\orange{6}$        | $\green{0}$                     |
| $\orange{7}$        | $\green{-2.5}$                     |
| $\orange{8}$        | $\green{-6}$                     |
| $\orange{9}$        | $\green{-10.5}$                     |
| $\orange{10}$       | $\green{-16}$                     |

In elke rij van onze waardentabel staat een x-waarde en een bijhorende functiewaarde of y-waarde. Elke rij in onze waardentabel kunnen we dus zien als een puntje met een x- en een y-coördinaat. Voor de x-waarde $\orange{x = 4}$, bijvoorbeeld, hadden we $\green{y = 2}$ gevonden. We kunnen deze x- en y-waarde dan voorstellen door een puntje met coördinaten
$(\orange{4};~\green{2})$. In een assenstelsel ziet dat puntje er zo uit:

<SinglePoint />


Zo kunnen we alle puntjes die in onze waardentabel staan gaan voorstellen als puntjes in een assenstelsel:

<MultiplePoints />

## Veel puntjes vormen een curve

In ons vorige voorbeeld hadden we maar van elf verschillende x-waarden de y-waarde gezocht. We kunnen eens kijken wat er gebeurt als we van veel meer x-waarden de y-waarde gaan zoeken. Bijvoorbeeld voor de x-waarden $0$, $0{,}1$, $0{,}2$, $0{,}3$ enz. helemaal tot $10$. De waardentabel die we dan krijgen is veel groter dan de vorige. Omdat er zoveel rijen in staan, tonen we hieronder maar een klein stukje ervan:


| $\orange{x}$ | $\green{y}$ of de functiewaarde van $\orange{x}$ |
| ------------------- | ----------------------------------- |
| $\orange{0{,}0}$        | $\green{-6}$         |
| $\orange{0{,}1}$        | $\green{-5{,}605}$   |
| $\orange{0{,}2}$        | $\green{-5{,}22}$    |
| $\orange{0{,}3}$        | $\green{-4{,}845}$   |
| $\orange{0{,}4}$        | $\green{-4{,}48}$    |
| $\orange{0{,}5}$        | $\green{-4{,}125}$   |
| $\orange{0{,}6}$        | $\green{-3{,}78}$    |
| $\orange{0{,}7}$        | $\green{-3{,}445}$   |
| $\orange{0{,}8}$        | $\green{-3{,}12}$    |
| $\orange{0{,}9}$        | $\green{-2{,}805}$   |
| $\orange{1{,}0}$       | $\green{-2{,}5}$      |
| $\orange{1{,}1}$       | $\green{-2{,}205}$    |
| ...                     | ...                  |
| $\orange{8{,}9}$        | $\green{-10{,}005}$  |
| $\orange{9{,}0}$        | $\green{-10{,}5}$    |
| $\orange{9{,}1}$        | $\green{-11{,}005}$  |
| $\orange{9{,}2}$        | $\green{-11{,}52}$   |
| $\orange{9{,}3}$        | $\green{-12{,}05}$   |
| $\orange{9{,}4}$        | $\green{-12{,}58}$   |
| $\orange{9{,}5}$        | $\green{-13{,}125}$  |
| $\orange{9{,}6}$        | $\green{-13{,}68}$   |
| $\orange{9{,}7}$        | $\green{-14{,}245}$  |
| $\orange{9{,}8}$        | $\green{-14{,}82}$   |
| $\orange{9{,}9}$        | $\green{-15{,}405}$  |
| $\orange{10{,}0}$       | $\green{-16}$        |


Als we voor al deze rijen een puntje zetten bij de bijhorende x- en y-coördinaat, dan krijgen we deze mooie figuur:

<ManyPoints />

Als we nu nog meer x-waarden zouden kiezen, bijvoorbeeld $0$, $0{,}01$, $0{,}02$, $0{,}03$ enz. helemaal tot $10$, daarvoor ook weer alle y-waarden zouden uitrekenen en op een assenstelsel zouden tonen, dan krijgen we deze figuur:

<ThousandPoints />

We hebben nu zoveel puntjes op ons assenstelsel dat we bijna niet meer zien
dat het _aparte_ puntjes zijn. We zien het als **één
doorlopende curve**.  Deze curve noemen we de **grafiek van de functie**.

## Hoogstens één $y$ voor elke $x$

We weten dat er bij een functie voor een bepaalde waarde van $x$ [hoogstens
één](../intro#samengevat) waarde van $y$ bestaat. Grafisch betekent dit dat er op
de curve van een functie **nooit twee punten boven elkaar liggen**. De curve
hieronder is een voorbeeld van een curve waar er voor bepaalde waarden van $x$
**meerdere** waarden van $y$ bestaan. Met andere woorden is hier $y$ **geen
functie van** $x$. Zonder het onderste stukje dat lijkt "terug te keren" is
$y$ _wel_ een functie van $x$.

<NoFunction />
